<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>Page 14 of 75 for Filmbloggen | I dont trust horses. Their shoes are permanent. Who makes that sort of commitment to a shoe?! – Arthur</title>
<meta name="generator" content="Jekyll v4.0.0" />
<meta property="og:title" content="Filmbloggen" />
<meta property="og:locale" content="en_US" />
<meta name="description" content="I dont trust horses. Their shoes are permanent. Who makes that sort of commitment to a shoe?! – Arthur" />
<meta property="og:description" content="I dont trust horses. Their shoes are permanent. Who makes that sort of commitment to a shoe?! – Arthur" />
<link rel="canonical" href="http://localhost/page14/" />
<meta property="og:url" content="http://localhost/page14/" />
<meta property="og:site_name" content="Filmbloggen" />
<link rel="prev" href="http://localhost/page13" />
<link rel="next" href="http://localhost/page15" />
<script type="application/ld+json">
{"description":"I dont trust horses. Their shoes are permanent. Who makes that sort of commitment to a shoe?! – Arthur","@type":"WebPage","headline":"Filmbloggen","url":"http://localhost/page14/","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost/feed.xml" title="Filmbloggen" /></head>
<body>
    <style type="text/css">
      img {
          height: auto !important;
      }
    </style><header class="site-header" role="banner">

  <div class="wrapper"><a class="site-title" rel="author" href="/">Filmbloggen</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <div class="home"><ul class="post-list"><li>
        <a href="/2012/11/21/meningslos-pretensios-og-usammenhengende/">
          <h1 class="post-title p-name" itemprop="name headline">Meningsløs, pretensiøs og usammenhengende</h1>
        </a>
        <p class="post-meta">
          <time class="dt-published" datetime="2012-11-21T14:23:05+01:00" itemprop="datePublished">Nov 21, 2012
          </time>• <span itemprop="author" itemscope itemtype="http://schema.org/Person"><span class="p-author h-card" itemprop="name">brennum</span></span></p>
        <div class="post-content e-content">
          <p><strong>Oliver Stone har med Savages klart å vise at meksikanske karteller er nådeløse og at hasjdyrkere dyrker hasj. Ikke noe nytt som poengteres, fremheves eller settes i et perspektiv som er gjenkjennelig for oss som seere.</strong>
<em>**</em></p>

<p><strong><!--more-->Originaltittel:</strong> Savages</p>

<p><strong>Kategori:</strong> Drama/thriller
<strong>Regi:</strong> Oliver Stone
<strong>Skuespillere:</strong> Aaron Taylor-Johnson, Taylor Kitsch, Blake Lively, Benicio Del Toro, John Travolta, Salma Hayek, Emile Hirsch.
<strong>Spilletid:</strong> 2 timer og 11 minutter</p>

<p><a href="//filmbloggen.net/2012/11/21/meningslos-pretensios-og-usammenhengende/savages-bilde-2/" rel="attachment wp-att-8133"><img class="alignnone size-large wp-image-8133" src="//filmbloggen.net/wp-content/uploads//2012/11/Savages-bilde-2-620x348.jpg" alt="" width="620" height="348" /></a></p>

<p><strong>Med provoserende filmer som Natural Born Killers, Platoon og Født 4.juli viste Oliver Stone at han maktet å lage ukomersielle filmer med originale aspekter.</strong> Han viser også at han har stor interesse for å skildre ekte hendelser på en mer kommersiell måte. Da tenker jeg spesielt på Alexander den store og World Trade Center. Med Savages gjør han et forsøk på sjokkere publikum med grov vold, hasjrøyking og ukonvensjonelle kjærlighetsforhold. Han lykkes ikke med det; det han lykkes med er det visuelle. Filmingen og fargebruken bidrar til å gjøre filmen bedre. Det er synd fortellingen og skuespillet ikke er like godt utført.</p>

<p><strong>Hasjdyrkerne Ben (Aaron Taylor-Johnson) og Chon (Taylor Kitsch) lever et luksuriøst liv i California.</strong> De røyker hasj og fester sammen med Ophelia (Blake Lively) – eller O som hun blir kalt i filmen. Hun er kjæreste med både Ben og Chon – de deler henne med andre ord. Virksomheten deres går på skinner helt til det meksikanske kartellet «Baja» vil forene seg med dem. Det vil ikke Ben og Chon, så de bestemmer seg for å flykte utenlands med fortjenesten fra hasjdyrkingen. Like før avreise kidnapper kartellet O og holder henne fanget inntil Ben og Chon gir dem det de vil ha. For å redde henne må de lure kartellet og det er ingen enkel sak.</p>

<p><strong>Anslaget til filmen begynner med hårreisende dårlig poesi fra fortellerstemmen Blake Lively: I had orgasms, he had wargasms (i referanse til Chons krigsopplevelse i Irak).</strong> Det må være noe av det mest pretensiøse og liksom-poetiske jeg har hørt noensinne. Hun fortsetter å fortelle hvor uatskillelig trioen deres er og at de lever i nirvana med dop, sex og strender så langt øyet kan se. Lively passer muligens som voiceover i Gossip Girl, men ikke her. Å høre hennes synspunkt om livet blir som å høre en hvalross snakke om geometri. Det fenger ikke.</p>

<p><strong>Til å begynne med kan filmen minne om en action-thriller fra 80-tallet med kidnapping som tema.</strong> Men etterhvert prøver den å være mer enn bare det, den skifter fokus fra Ben, Chon og O til Benicio Del Toros rolle som leiemorder og Salma Hayek som kartellleder. Det er her ting begynner å hope seg opp. Vi får ikke bare se livet fra ofrenes side, men også fra gisseltakernes synspunkt. Tittelen til filmen blir sagt gjentatte ganger av begge parter; der de hevder de står opp imot villmenn. Det er uklart gjennom hele filmen hvem som er mest villmenn, det ender opp med å bli en tilfeldig replikk framfor noe som gir filmen dybde eller mening.</p>

<p><strong>Med tanke på struktur – noe en hver film trenger for å skape tilegnet stemning – har Savages problemer med å samle alle de løse trådene i fortellingen.</strong> Noen hendelser skildres på en måte som gir det null sammenknytning til filmens sluttsekvens. Den er meget merkelig oppdelt, med hyppig sceneskifte, noe som ikke spiller til filmens fordel. Fargebruken er imidlertid bra – Laguna Beach ser idyllisk ut på lerretet. Virkemidler som klipperytme og musikkvalg kunne og burde vært bedre gjennomtenkt. Musikken er øredøvende i sekvensene der alvoret siger inn, det er egentlig ganske vanlig, men den klassiske musikken passer overhodet ikke inn. Den minner mest om musikkvalget i War Horse eller Warlords – to krigsfilmer som overbruker den orkestrale musikken.</p>

<p><strong>Benicio Del Toro er filmens store stjerne.</strong> Rollen hans er uten tvil en av de skumleste skurkene dette filmåret. Han er nådeløs, hensynsløs og har ingen empati – et monster med andre ord. På toppen i kartellhierarkiet finner vi Salma Hayeks rolle, en langt mer sympatisk og vennlig karakter (hun er kun snill mot de som adlyder henne). Hun er overbevisende som autoritær leder og det gir filmen kredibilitet.</p>

<p><strong>Hayek og Del Toro skuffer ikke, men det gjør Taylor Kitsch og Aaron Taylor-Johnson.</strong> De leverer tafatte og kjedelige rolletolkninger. Rollene er altfor ordinære og klisjéfylte: den ene er en hardbarket eks-soldat med oppførselsproblemer og den andre er en hippie som liker å bygge brønner i Afrika. Sammen utfyller de hverandre. I mine øyne blir dette for useriøst, måten de prøver å danne en etterligning av Starsky &amp; Hutch eller Cheech and Chong. Det er muligens en av fantasiene til Stone: å se mennesker med så forskjellige holdninger til livet samles for å dyrke hasj – i et slags utopia om du vil. Det egner seg i hodet (som en tanke), men som idé for en film – det blir ingen suksess.</p>

<p><strong>Savages er virkelig en meningsløs film, uten innsikt i hva den prøver å si.</strong> Villmenn finner man overalt tydeligvis, er det poenget? Den lirer av seg pretensiøst prat som hvor bra cannabis er og mangler struktur slik at vanlige uberusede mennesker skal klare å henge med. Stone lykkes ikke her, men la oss håpe han legger fra seg jointen og kommer sterkere tilbake.</p>

        </div>
      </li><li>
        <a href="/2012/11/21/tingeling-som-ingenior/">
          <h1 class="post-title p-name" itemprop="name headline">Tingeling som ingeniør</h1>
        </a>
        <p class="post-meta">
          <time class="dt-published" datetime="2012-11-21T03:15:19+01:00" itemprop="datePublished">Nov 21, 2012
          </time>• <span itemprop="author" itemscope itemtype="http://schema.org/Person"><span class="p-author h-card" itemprop="name">Ingvild A. Jansen</span></span></p>
        <div class="post-content e-content">
          <p><strong><em>Vingenes hemmelighet</em> </strong> <strong>er den nyeste i rekken av de kreative, engasjerende filmene som forteller oss om hva Tingeling gjør på når hun ikke henger rundt med Peter Pan. Hun er ingeniør. <!--more--></strong></p>

<p><strong>Originaltittel:</strong> <em>Tinker Bell: Secrets of The Wings</em>
<strong>Kategori:</strong><strong> </strong>Komedie, Action, <strong>**Drama, Animasjon
**Regi:</strong> Peggy Holmes, Roberts Gannaway
<strong>Skuespillere:</strong> Mae Whitman, Anjelica Huston, Lucy Liu, Rob Paulsen, Jane Horrocks, Jeff Bennett, Timothy Dalton
<strong>Spilletid:</strong>1 time, 16 min.</p>

<p style="text-align: center">
  <a href="//filmbloggen.net/2012/11/21/tingeling-som-ingenior/tingeling4/" rel="attachment wp-att-8089"><img class="aligncenter size-full wp-image-8089" src="//filmbloggen.net/wp-content/uploads//2012/11/tingeling41.jpg" alt="" width="614" height="346" /></a><em>Bilde: DisneyToon Studio, Walt Disney Studios Home Entertainment. </em>
</p>

<p><strong>Feen Tingeling er nysgjerrig på landet på den andre siden av elven, vinterlandet, men det er ulovlig å krysse landegrensen.</strong> En dag når hun likevel sniker seg over grensen, oppdager hun en søster hun ikke visste om. Nå må Tingeling og tvillingsøsteren hennes, vinterfeen Periwinkle, finne ut hvordan de kan tilbringe tid sammen til tross for at det er ulovlig for dem å oppholde seg i hverandres land. Hvorfor oppsto egentlig denne tilsynelatende urettferdige loven, og går det ikke an å få den opphevet?  Dessverre ender søsknene opp med å true selve balansen mellom årstidene, og Tingeling må prøve å redde feenes verden.</p>

<p><strong><em>Secrets of the Wings</em></strong><strong>, eller <em>Vingenes hemmelighet</em>, er den fjerde i serien av filmer om Tingeling og vennene hennes, men den første som har blitt satt opp på kino i Norge.</strong> De som vet om Tingeling fra den første <em>Peter Pan</em>-filmen til Disney (1953), kjenner henne som svært lunefull. Hun var hissig, sjalu, hevngjerrig og leken. I denne filmserien er hun derimot smart, hjelpsom, vennlig, nysgjerrig, eventyrlysten og litt rebelsk— i likhet med de fleste ”Disneykvinner” siden 1987. Hun har den velkjente korte lunten, men det føles iblant litt påtatt og lite konsistent, som om skribentene gjør henne temperamentsfull når de husker på det. På en annen side er det vennskap som står i fokus i <em>Tingeling</em>-filmene, til forskjell fra andre Disney-filmer med kvinnelige hovedpersoner, hvor det ofte er romantisk kjærlighet. I <em>Vingenes hemmelighet</em> handler det mest om søskenkjærlighet.</p>

<p><strong>Det engelske navnet til Tingeling er Tinker Bell. </strong>Det engelske ordet ”tinker” beskriver en som reparerer gryter, glass og kjøkkenutstyr, eller en som er dyktig i ulike mekaniske jobber. Det var en slik type fe Tingeling var i den originale boken om Peter Pan av J.M. Barrie. I disse filmene har man bygget videre på dette, og i bunn og grunn gjort Tingeling til en ingeniør. Hun designer, planlegger og lager maskiner, klær, redskap og så videre. Hun er en real MacGyver som heltinne: Hun ser alle sammenhenger, improviserer, og løser de fleste problemer ved å bygge, reparere eller sabotere noe. Tingeling er rett og slett tøff. Samtidig er hun sympatisk fordi hun ikke er perfekt. Tingeling kan være sta, overentusiastisk og utålmodig. Siden hun helst vil klare alt selv og ofte ikke hører på vennene sine, fører det gjerne til problemer både for henne og andre.</p>

<p style="text-align: center">
  <a href="//filmbloggen.net/2012/11/21/tingeling-som-ingenior/secret-of-the-wingsl-r-tinker-bell-and-periwinkle/" rel="attachment wp-att-8087"><img class="aligncenter size-full wp-image-8087" src="//filmbloggen.net/wp-content/uploads//2012/11/tingeling3.jpg" alt="" width="614" height="346" /></a><em>Bilde: DisneyToon Studio, Walt Disney Studios Home Entertainment. </em>
</p>

<p><strong>Figurdesignet er dessverre ikke alltid helt på topp.</strong> Flere av feene ser altfor like ut i ansiktet, og det hele blir litt Barbie-aktig. Til tross for dette, er mye av animasjonen imponerende. Det feltet hvor disse filmene virkelig gjør seg bemerket på er verdensbygging. Det vises et helt samfunn som er avhengig av at alle jobber sammen. Alle har sine talenter og arbeidsoppgaver. Ettersom feer blir skapt fullvoksne og man ikke trenger å føde eller oppdra barn, er det ikke rart at samfunnet har tid til å produsere så mye kunst og håndverk. Det er derimot rart at det eksisterer to kjønn siden man formerer seg ved hjelp av magi og ikke på gamlemåten, men det får de heller få slippe unna med.</p>

<p><strong>Det som gjør størst inntrykk er klærne til figurene og omgivelsene deres.</strong> Landskapet, bygningene— og ikke minst maskinene og redskapene, som vannmøller, samlebånd og fartøy. I tillegg er det stilig at feene er ansvarlig for å forandre årstidene, og at man har valgt å gi hver av de fire filmene sin egen årstid. Mye av handlingen i <em>Vingenes hemmelighet</em>, for eksempel, foregår i vinterlandet. Hvordan den vakre naturen og garderoben til feene forandrer seg fra sesong til sesong blir fint fremhevet. Det er også morsomt å se hvordan de bittesmå feene finner hverdagslige mennesketing og tilpasser dem til helt andre formål. Detaljrikdommen viser at noen har lagt mye tid og kjærlighet i hele <em>Tingeling</em>-prosjektet.</p>

<p><strong>Når det gjelder stemmen til Tingeling, gjør Mae Whitman (<em>TMNT</em>, <em>Scott Pilgrim vs. The World, Avatar: The Last Airbender</em>) en helt grei jobb, men det hadde vært fint om hun var litt skarpere i kantene.</strong> Tingeling trenger ikke nødvendigvis å gjøres så mye søtere og greiere bare fordi hun nå er hovedpersonen. Anjelica Huston (<em>The Royal Tenenbaums, The Addams Family</em>) er perfekt som fedronningen Clarion. Hun har en stemme som uttrykker varme, visdom og autoritet på samme tid. En av mine andre favoritter, Jane Horrocks (<em>Absolutely Fabulous, Corpse Bride</em>), er sjarmerende som den stressede, men kapable Fairy Mary, lederen for ingeniørene.</p>

<p>Dessverre er det bortkastet å ha med en stjerne som Lucy Liu (<em>Kill Bill, Kung Fu Panda</em>) her, ettersom de knapt gir henne noen replikker. Timothy Dalton (<em>Hot Fuzz, __I skuddlinjen, Med rett til å drepe</em>) gjør heller ikke så mye ut av seg, men det passer rollefiguren hans bedre. Jeg er derimot glad for at boyband-fløtepusen Jesse McCartney har en mindre rolle i <em>Vingenes hemmelighet _enn i tidligere _Tingeling</em>-filmer. For meg spiser han bare opp tid som burde ha vært brukt på andre, mer underholdende figurer. Den norske versjonen har jeg ikke sett, så jeg kan dessverre ikke kommentere på stemmearbeidet der.</p>

<p><strong>Når det gjelder musikken, hadde jeg egentlig foretrukket om lydsporet bare var instrumentalt. </strong>Mye av den mystiske eventyrsjarmen forsvinner når en eller annen popsanger plutselig gauler løs om hva filmen skal handle om og hva figurene skal føle.</p>

<p style="text-align: center">
  <a href="//filmbloggen.net/2012/11/21/tingeling-som-ingenior/secret-of-the-wingsl-r-slush-sled-gliss-and-spike/" rel="attachment wp-att-8086"><img class="aligncenter size-full wp-image-8086" src="//filmbloggen.net/wp-content/uploads//2012/11/tingeling2.jpg" alt="" width="614" height="346" /></a><em>Bilde: DisneyToon Studio, Walt Disney Studios Home Entertainment. </em>
</p>

<p><strong>Jeg tror det vil bli morsomt for barn å se disse filmene, fordi det kan gi dem en helt ny fantasiverden å leke i.</strong> Her finnes det feer med mange forskjellige slags hårfarger, hudfarger, kroppsbygning og dialekter, samt feer med og uten funksjonsnedsettelser. Med andre ord er det noe for alle barn å kunne identifisere seg med her. Jeg skjønner at mangfoldet blant feene sikkert i hovedsak eksisterer for å kunne selge flere <em>Tingeling</em>-leker, men jeg setter likevel pris på det. Jeg har i tillegg sett flere blogger som foreslår Tingeling som inspirasjon for unge jenter, for å få flere kvinner inn i ingeniøryrket og lignende. Fortellingene omhandler gjerne ting som bygging og oppdagelsesferder, og det finnes feer av begge kjønn, så jeg tror filmene fint kan appellere til gutter også. De fleste vokser jo dessuten opp med eventyr, uavhengig av kjønn.</p>

<p><strong>For tenåringer tror jeg disse filmene kan bli litt for klissete.</strong> For voksne er nok filmene mest interessante å se på for Disney-nostalgiens skyld— og for å beundre oppfinnsomheten og de mange intrikate detaljene. Tilhengere av bygge-og-teste-program som <em>Mythbusters</em> vil sikkert også få et kick av alle oppfinnelsene til Tingeling. Jeg anbefaler å begynne med den første <em>Tingeling</em>-filmen, ettersom hver film egentlig bare er en del av en pågående fortelling. Man kan fint se <em>Vingenes hemmelighet</em> på kino først uten å bli forvirret, men jeg tror man får mer ut av det ved å se filmene i riktig rekkefølge. Alle de tre første <em>Tingeling</em>-filmene er tilgjengelig på DVD i Norge. Det vakre vinterlandskapet gjør i alle fall <em>Vingenes hemmelighet</em> til en fin film å se på kino mens man gleder seg til jul.</p>

<style type="text/css">
  [style*="--aspect-ratio"] > :first-child {
      width: 100%;
  }
  [style*="--aspect-ratio"] > img {
      height: auto;
  }
  @supports (--custom:property) {
      [style*="--aspect-ratio"] {
          position: relative;
      }
      [style*="--aspect-ratio"]::before {
          content: "";
          display: block;
          padding-bottom: calc(100% / (var(--aspect-ratio)));
      }
      [style*="--aspect-ratio"] > :first-child {
          position: absolute;
          top: 0;
          left: 0;
          height: 100%;
      }
  }
</style>

<div style="--aspect-ratio: 16/9;">
  <iframe width="100%" src="https://www.youtube.com/embed/UpFv8M2HdQ4" frameborder="0" allowfullscreen=""></iframe>
</div>


        </div>
      </li><li>
        <a href="/2012/11/12/actionfylt-sesongstart/">
          <h1 class="post-title p-name" itemprop="name headline">Actionfylt Sesongstart</h1>
        </a>
        <p class="post-meta">
          <time class="dt-published" datetime="2012-11-12T16:38:17+01:00" itemprop="datePublished">Nov 12, 2012
          </time>• <span itemprop="author" itemscope itemtype="http://schema.org/Person"><span class="p-author h-card" itemprop="name">Karina</span></span></p>
        <div class="post-content e-content">
          <p style="text-align: left">
  <strong>Ny lokalisering, enda mer zombier og mange nye karakterer. Tror nok at sesong 3 kommer til og bli den beste sesongen så langt. </strong><strong>ADVARSEL: Denne teksten inneholder flere spoilere fra den nyeste sesongen til The Walking Dead.</strong>
</p>

<p style="text-align: center">
  <a href="//filmbloggen.net/2012/11/12/actionfylt-sesongstart/bilde-the-walking-dead-sesong-3-del-1-02/" rel="attachment wp-att-8058"><img class="aligncenter size-large wp-image-8058" src="//filmbloggen.net/wp-content/uploads//2012/11/Bilde-The-Walking-Dead-Sesong-3-Del-1-02-620x348.png" alt="" width="620" height="348" /></a><em>AMC Studios/ Frank Darabont</em>
</p>

<p><strong>Etter at gården til Hershel brant ned har ikke gruppen hatt noe fast sted å bo, men dette endrer seg da de oppdager West Georgia Correctional Facility.</strong> Eneste problemet med deres nye tilfluktssted er at fengselet er fylt opp med zombifiserte fanger og vakter. Under ”opprydningen” blir Hershel bitt i leggen, så Rick velger å amputere beinet ved kneet. Dette stopper spredningen av viruset slik at han overlever. Det viser seg at noen fanger har vært innelåst i kafeteriaen siden utbruddet startet og har overlevd på maten fra spisskammeret. Rick lager en avtale med fangene; hvis dem gir gruppen halvparten av maten skal Rick, T-Dog og Daryl hjelpe fangene med å tømme en celleblokk. I et angrep mot zombiene prøver fangen Tomas å få Rick drept, noe som ender med at Rick dreper Tomas i stedet. Dette gjør at fangen Andrew begynner å gjøre opprør, men uten støtte fra noen andre blir han utmannet og løper ut i en luftegård fylt med walkers, hvor Rick forlater ham.  De gjenværende fangene Axel og Oscar får celleblokken som lovet.</p>

<p><strong>Mens gruppen går ut i luftegården for å følge Hershel på krykker, blir de overrasket av en større mengde walkers, samtidig begynner fengselsalarmen å ringe.</strong> Rick, Daryl og Glenn finner ut at gjerdet har blitt åpnet, de skjønner raskt at det er noen som saboterer for dem. Ved hjelp av Axel og Oscar får de lokalisert maskinrommet hvor alarmen kan slås av, men her blir Rick angrepet av Andrew. Oscar tar Rick’s våpen og skyter Andrew, han velger å ta side ved Rick ettersom han og Axel ønsker å komme inn i gruppen deres. I mellomtiden blir T-Dog bitt og ofrer seg selv for Carol. Maggie må ta ett umiddelbart keisersnitt på Lori som holder på å miste barnet. Maggi klarer å redde barnet, men dessverre overlever ikke Lori. For at hun ikke skal bli en walker, tar Carl og skyter henne.</p>

<p style="text-align: center">
  <a href="//filmbloggen.net/2012/11/12/actionfylt-sesongstart/jpeg/" rel="attachment wp-att-8059"><img class="aligncenter size-large wp-image-8059" src="//filmbloggen.net/wp-content/uploads//2012/11/Bilde-The-Walking-Dead-Sesong-3-Del-1-03-620x348.jpg" alt="" width="620" height="348" /></a><em>AMC Studios/ Frank Darabont</em>
</p>

<p><strong>Andrea har holdt sammen med Michonne siden hun ble splittet opp fra resten av gruppen under zombieangrepet på gården.</strong> Når de undersøker krasjstedet til ett militærhelikopter, blir de tatt til fange av noen andre overlevende. De blir brakt med til Woodbury som er en liten avstengt by med 73 innbyggere og som styres av ”Guvernøren”. Det viser seg at Merle Dixon (Daryl’s bror) ble funnet av Guvernøren etter han hadde kappet av seg hånden for å komme seg vekk fra taket i Atlanta City og er nå en del av dette samfunnet. Soldaten som overlevde krasjet forteller om flere overlevende soldater som holder til ute i skogen. Guvernøren leder en gruppe ut for å finne Welles team og dreper dem for deres biler og våpen. Andrea klarer å overtale Michonne til å bli i Woodbury noen dager lengre, selv om Michonne har lyst å legge byen og Guvernøren langt bak seg.</p>

<p><strong>Utrolig bra sesongstart med masse action.</strong> Nå som de holder til i et zombiefylt fengsel blir nok sesongen mer actionfylt i motsetning til forrige sesong. Her er de konstant omringet av zombier, så de må ikke legge ut på tur for å møte på dem. Nå som Andrea holder sammen med Michonne, får vi muligheten til å treffe flere karakterer. Dette er noe som gir et litt friskt pust til serien da vi ikke lengre bare følger den samme gruppen hele tiden. Dette gir oss også muligheten til å få se hvordan andre overlevende lever og hvilke tiltak de har gjort for å beskytte seg selv. Jeg prøver ikke å si at gjengen vi har fulgt hele tiden er kjedelig og at det er sjeldent noe nytt. For manusforfatterne er veldig flink til å lage hindre for dem og ta liv av hovedkarakterene for å gi oss nye.</p>

<p style="text-align: center">
  <a href="//filmbloggen.net/2012/11/12/actionfylt-sesongstart/bilde-the-walking-dead-sesong-3-del-1-04/" rel="attachment wp-att-8060"><img class="aligncenter size-full wp-image-8060" src="//filmbloggen.net/wp-content/uploads//2012/11/Bilde-The-Walking-Dead-Sesong-3-Del-1-04.jpg" alt="" width="617" height="350" /></a><em>AMC Studios/ Frank Darabont</em>
</p>

<p> <strong>Karakteren som har endret seg mest i løpet av tiden som har gått er nok Carl</strong>. Han er ikke lengre den lille gutten som må passes på, han tar sine egne valg og er til bra hjelp for gruppen. Det var virkelig hjerteskjærende når han tok valget om å selv skyte Lori i hodet. Nå som Lori og T-Dog er ute av bildet og vi får inn to nye karakterer blir det spennende å se hva resten av sesongen bringer. Lurer jo også veldig på denne Guvernør-karakteren, hvem han egentlig er og hva han skjuler.</p>

<p style="text-align: center">
<style type="text/css">
  [style*="--aspect-ratio"] > :first-child {
      width: 100%;
  }
  [style*="--aspect-ratio"] > img {
      height: auto;
  }
  @supports (--custom:property) {
      [style*="--aspect-ratio"] {
          position: relative;
      }
      [style*="--aspect-ratio"]::before {
          content: "";
          display: block;
          padding-bottom: calc(100% / (var(--aspect-ratio)));
      }
      [style*="--aspect-ratio"] > :first-child {
          position: absolute;
          top: 0;
          left: 0;
          height: 100%;
      }
  }
</style>
<div style="--aspect-ratio: 16/9;">
  <iframe width="100%" src="https://www.youtube.com/embed/ShQz68Zkb3Y" frameborder="0" allowfullscreen=""></iframe>
</div>

</p>

        </div>
      </li><li>
        <a href="/2012/11/06/julenissen-er-britisk/">
          <h1 class="post-title p-name" itemprop="name headline">Julenissen er britisk</h1>
        </a>
        <p class="post-meta">
          <time class="dt-published" datetime="2012-11-06T19:26:30+01:00" itemprop="datePublished">Nov 6, 2012
          </time>• <span itemprop="author" itemscope itemtype="http://schema.org/Person"><span class="p-author h-card" itemprop="name">Ingvild A. Jansen</span></span></p>
        <div class="post-content e-content">
          <p><strong>Hvordan klarer julenissen å levere gaver til alle barn i verden på en eneste natt? Britiske Aardman Animation gir deg løsningen på gåten. <!--more--></strong></p>

<p><strong>Originaltittel:</strong> Arthur Christmas (2011)
<strong>Kategori:</strong><strong> </strong>Komedie, Action, <strong>**Drama, Animasjon
**Regi:</strong> Sarah Smith, Barry Cook
<strong>Skuespillere:</strong> James McAvoy, Hugh Laurie, Bill Nighy, Jim Broadbent, Imelda Staunton, Ashley Jensen
<strong>Spilletid:</strong> 1 time, 37 min.</p>

<p style="text-align: center">
  <a href="//filmbloggen.net/2012/11/06/julenissen-er-britisk/arthurchristmasnothingtosee/" rel="attachment wp-att-7990"><img class="aligncenter size-full wp-image-7990" src="//filmbloggen.net/wp-content/uploads//2012/11/arthurchristmasnothingtosee.jpg" alt="" width="607" height="415" /></a><em>Bilde: Aardman Animation, Sony Pictures. </em>
</p>

<p><strong>Julenissens verksted er en høyteknologisk undergrunnsbase, hvor alle de tusenvis av alvene har smarttelefoner og det står et gigantisk luftfartøy med kamuflasjeinnstilling parkert i garasjen.</strong> Juleforberedelsene ser ut til å være under kontroll som vanlig, men problemet er at det bor tre generasjonsledd av nisser på Nordpolen. Bestefarnissen (Bill Nighy) savner gamle dager og er bitter. Den sittende nissen (Jim Broadbent) har mistet grepet på den nye, moderne driften, og alle venter på at han skal pensjonere seg. Den eldste sønnen (Hugh Laurie) driver egentlig hele forretningen og tror han snart skal ta over; han får sjokk når faren bestemmer seg for å bli værende i stillingen. Den yngste sønnen, Arthur (James McAvoy), elsker virkelig julen, men er pysete og har ingen åpenbare talenter, så ingen vet hvor de skal gjøre av ham. Når det viser seg at man har glemt å levere en gave til ett eneste barn, er det Arthur som bryr seg nok om barnet til å reise ut igjen. Storebroren og faren avfeier det som uviktig, mens bestefaren bare er med av egoistiske grunner, noe som tvinger familiekonfliktene til overflaten.</p>

<p><strong>Det var tre høydepunkt for meg i <em>Arthur Christmas</em> (<em>Arthurs julegaverace</em> på norsk).</strong> Den eventyrlystne, gråmoralske bestefarnissen, mammanissen (Imelda Staunton) som har kontroll på alt og stadig lærer seg nye evner gjennom internettkurs, og den intense, energiske julegavepakkeren Bryony (Ashley Jensen). Jeg likte også de overraskende innslagene av ganske morbid humor (som oftest levert av bestefarnissen). Det jeg savnet var å få vite hvordan i helvete de får penger til å drive denne digre bedriften på Nordpolen. De får i alle fall ikke statsstøtte, det var helt klart. Dette er riktignok et eventyr-univers med flygende reinsdyr og akrobatiske alver, men det er fremdeles noe som heter indre logikk.</p>

<p><strong>Det fikk meg til å glise at noe av det første vi fikk se i filmen var et norsk flagg, og at den første byen de leverer gaver til er Aarhus i Danmark.</strong> Det finnes snart ikke noen animasjonsserier igjen som ikke har minst én juleepisode, og i løpet av mitt liv har jeg  sett en talløs rekke av disse obligatoriske sekvensene hvor julenissen reiser verden rundt for å levere gaver. Her reiser man vanligvis til Tokyo, Paris, London, Hong Kong, Mexico, Washington og så videre. Derfor var det litt forfriskende at Arthurs julegjeng havnet på helt andre steder, og med mye pent landskap å se på. Det er dessuten litt uvanlig at det ikke finnes noen skurk. ”Skurken” er heller bare mellommenneskelige problemer.</p>

<p style="text-align: center">
  <a href="//filmbloggen.net/2012/11/06/julenissen-er-britisk/arthurcsled/" rel="attachment wp-att-8001"><img class="aligncenter size-full wp-image-8001" src="//filmbloggen.net/wp-content/uploads//2012/11/arthurcsled.jpg" alt="" width="630" height="338" /></a><em>Bilde: Aardman Animation, Sony Pictures. </em>
</p>

<p><strong>Men med unntak av mange kreative detaljer i ekte Aardman-stil (storebrorens skjegg har for eksempel en diskret juletreform), er ikke dette særlig originalt.</strong> Vi har allerede sett mange fortellinger om ”upassende” kandidater som plutselig må ”redde julen”. Dette konseptet går jo helt tilbake til reinsdyret Rudolf. Figurdesignet er heller ikke spesielt interessant. Arthur, for eksempel, er av utseende en «vanlig» fyr med kommunebrunt hår, som virker så generisk bygget som mulig for at man skal kunne relatere til ham. Unntaket må være alven Bryony. Jeg har i alle fall aldri sett en kvinnelig alv med sminke, piercinger og bleket hanekam i en animasjonsfilm før. Har du?</p>

<p><strong>Denne filmen er fullspekket av sentimentalitet og klisjeer</strong>, <strong>men det er ekstremt effektiv sentimentalitet og effektive klisjeer</strong>, selv om de ofte presenteres på en veldig insisterende måte. Julefilmer er sin egen sjanger, og må vurderes etter sjangerforventningene. Dette er en julefilm slik julefilmer skal lages: magiske, vakre feelgood-filmer som på mystisk vis unngår å gi deg diabetes. Julefilmer slipper gjerne unna med en diger dose kliss— i alle fall hvis de vet hva de driver med. Jeg var ikke spesielt stolt av det, men tårene rant faktisk littegranne hos meg.</p>

<p><strong>Hvis du liker sånne typisk ”sjarmerende” britiske filmer med ”sjarmerende britiske mennesketyper”,</strong> som <em>Notting Hill</em> (1999) og <em>Love Actually</em> (2003), vil du nok elske <em>Arthur Christmas</em>. Disse tre filmene har til og med flere av skuespillerne til felles. Det kan dessverre bli litt mye ”sjarm” til tider, som når Arthur bruker flere minutter i starten på å snuble rundt og skape kaos, tilsynelatende kun for å vise oss hvor ”bedårende klossete” hovedpersonen vår er. Heldigvis henter filmen seg alltid inn igjen, og det kjapt. Rollelisten er stjernespekket, og skuespillet er overbevisende. Familiedynamikken mellom bestefar, far og de to sønnene virker sår, komplisert og genuin, med mye som tydeligvis har forblitt usagt fordi det er for vanskelig for dem å snakke om det. Jeg ville gjerne ha sett litt mer innblanding av mammanissen der, men fikk følelsen av at hun var svært forståelsesfull og ikke ville presse dem. Jeg likte spesielt den obligatoriske julemiddagscenen. Vanligvis liker jeg ikke pinlige scener, men denne kommuniserte familiekonfliktene til publikum på en måte som var både naturlig og dramatisk.</p>

<p><strong>Action-scenene er ganske halsbrekkende og imponerende</strong>, spesielt når Arthur klamrer seg til bunnen av den flygende sleden, mens han desperat prøver å snu den og klatre oppi. Det må nok ha vært en fryd å se denne filmen i 3D, ettersom det ikke ser ut som om 3D-effektene bare ble klasket på til slutt for å følge en trend. De fulgte derimot dessverre en trend da de valgte musikken. Dersom du ikke har lyst å bli utsatt for coverversjoner av gamle julesanger fremført av Justin Bieber, anbefaler jeg deg å slå av filmen før rulleteksten begynner. De var i alle fall smarte nok til å holde Bieber ute av selve filmen. Resten av filmmusikken består av action-trompeter og sentimentale strykere, komponert av Harry Gregson-Williams (<em>Chicken Run</em>, <em>Shrek</em>-filmene). Jeg ble ikke overrasket da jeg leste at Williams ble kalt inn som ny komponist i siste liten. Dette er ikke noe vi ikke har hørt før, men passende, og helt greit. Filmen er også flink til å putte inn noen scener helt uten musikk.</p>

<p><strong><em>Arthur Christmas</em></strong> <strong>kommer på DVD i Norge 7. november.</strong> Jeg tror den er en potensiell juleklassiker.</p>

<style type="text/css">
  [style*="--aspect-ratio"] > :first-child {
      width: 100%;
  }
  [style*="--aspect-ratio"] > img {
      height: auto;
  }
  @supports (--custom:property) {
      [style*="--aspect-ratio"] {
          position: relative;
      }
      [style*="--aspect-ratio"]::before {
          content: "";
          display: block;
          padding-bottom: calc(100% / (var(--aspect-ratio)));
      }
      [style*="--aspect-ratio"] > :first-child {
          position: absolute;
          top: 0;
          left: 0;
          height: 100%;
      }
  }
</style>

<div style="--aspect-ratio: 16/9;">
  <iframe width="100%" src="https://www.youtube.com/embed/7tk-WZSqIGQ" frameborder="0" allowfullscreen=""></iframe>
</div>


        </div>
      </li><li>
        <a href="/2012/11/05/biff-2012-surviving-progress/">
          <h1 class="post-title p-name" itemprop="name headline">BIFF 2012: Surviving Progress</h1>
        </a>
        <p class="post-meta">
          <time class="dt-published" datetime="2012-11-05T02:41:31+01:00" itemprop="datePublished">Nov 5, 2012
          </time>• <span itemprop="author" itemscope itemtype="http://schema.org/Person"><span class="p-author h-card" itemprop="name">Ingvild A. Jansen</span></span></p>
        <div class="post-content e-content">
          <p><strong>Hvordan skal menneskeheten overleve når vi har en stadig voksende befolkning og stadig minkende naturressurser? Dokumentaren <em>Surviving Progress</em> gir ikke svaret, men setter i alle fall tankene våre i gang rundt temaet. <!--more--></strong></p>

<p><strong>Originaltittel:</strong> Surviving Progress (2011)
<strong>Kategori:</strong> Dokumentar
<strong>Regi:</strong> Mathieu Roy, Harold Crooks
<strong>Skuespillere</strong>: Stephen Hawking, David Suzuki, Jane Goodall, Margaret Atwood
<strong>Spilletid:</strong> 86 min.</p>

<p style="text-align: center">
  <a href="//filmbloggen.net/2012/11/05/biff-2012-surviving-progress/surviving_suit/" rel="attachment wp-att-7950"><img class="aligncenter size-large wp-image-7950" src="//filmbloggen.net/wp-content/uploads//2012/11/surviving_suit-620x357.jpg" alt="" width="620" height="357" /></a><em>Bilde: Big Picture Media Corporation, Cinémaginaire Inc., National Film Board of Canada (NFB).</em>
</p>

<p><strong>Boken <em>A Short History of Progress</em> <em>av</em> Ronald Wright danner grunnlaget for denne dokumentarfilmen.</strong> Wright problematiserer hva utvikling er, og om all utvikling er bra. <em>Surviving Progress</em> ønsker å vise publikum at dagens økonomiske system og optimisme rundt teknologi ikke er bærekraftig, men vil føre til en uunngåelig kollaps. Hvis den økende velstanden i store nasjoner som India og Kina når Vestens høyder, har vi et stort problem. Flere forskere og aktivister uttaler seg om hvordan veien videre bør se ut. Meningene er mange og delte.</p>

<p>**<em>Surviving Progress _er et canadisk samarbeid mellom Mathieu Roy og Harold Crooks.** Roy har tidligere regissert dokumentarene _François Girard en trois actes</em> (2005) og _Mort à Venise: Un voyage musical avec Louis Lortie (2009). _Crooks har vært skribent og produsent for en rekke dokumentarer mellom 1989 og 2009, og debuterer her som med-regissør.</p>

<p><strong><em>Surviving Progress</em></strong> <strong>er ikke nødvendigvis en sånn dokumentar som informerer deg om noe nytt som du ikke ante noe om fra før.</strong> Dette er en dokumentar som ønsker å få mer oppmerksomhet rundt noe som du egentlig allerede er klar over (i alle fall var jeg det), men som du mer eller mindre ignorerer eller glemmer i hverdagen. Jordkloden har svært finitte ressurser som vi sakte, men sikkert bruker opp.</p>

<p>Ressursene er veldig skjevt fordelt blant menneskeheten, hvor kun en liten verdensoverklasse konsumerer langt mer enn de egentlig trenger. Mennesker som først har fått makt og har blitt vant til en viss levestandard vil ofte ikke gi slipp på selv en liten del av dette og dele det med andre. Resten av verden sitter nå og venter på å få tilgang til rikdom og teknologi. Jordens ressurser kan ikke takle det dersom for eksempel Kina begynner å konsumere ressursene på samme skala som for eksempel USA.</p>

<p>Vi har allerede ødelagt eller brukt opp store deler av verdens naturressurser.</p>

<p>Vi produserer stadig ny og ”bedre” teknologi. Vi tenker på dette som fremskritt, men tenker ofte ikke over ressursene som kreves for å produsere og drive denne teknologien, eller hvordan utvinningen av disse ressursene påvirker jordkloden, dyr og mennesker.</p>

<p style="text-align: center">
  <a href="//filmbloggen.net/2012/11/05/biff-2012-surviving-progress/progress_man_city_scape/" rel="attachment wp-att-7952"><img class="aligncenter" src="//filmbloggen.net/wp-content/uploads//2012/11/PROGRESS_man_city_scape-620x348.jpg" alt="" width="620" height="348" /></a><em>Bilde: Big Picture Media Corporation, Cinémaginaire Inc., National Film Board of Canada (NFB).</em>
</p>

<p><strong>Selv om dette ikke er banebrytende opplysninger, har <em>Surviving Progress</em> evne til å få tankene i gang.</strong> Vi trenger å tenke på fremtiden. Etter å ha sett denne dokumentaren, begynte jeg å vurdere min egen hverdag og verden rundt meg litt mer enn vanlig. Det oppfordres til holdningsendringer, og påstås at små forandringer hjelper. Jeg bruker kollektivtransport, slukker alltid lysene etter meg, bruker heller varme klær enn å fyre for mye eller bruke for mye strøm, og jeg resirkulerer alt bosset mitt— men er det nok? Hva mer kan jeg gjøre for å spare ressurser? Bruke flere sparepærer? Spise mindre kjøtt? Kjøpe færre produkter med plastemballasje? Bli med i Naturvernforbundet?</p>

<p><strong>Dokumentaren ga meg ikke dårlig samvittighet, den var ikke emosjonelt</strong> <strong>manipulativ på den måten</strong>— den bare fikk meg til å lure på noen ting. Det nærmeste den kommer merkbar emosjonell manipulasjon må være musikken, som til tider er ganske trist, melankolsk og litt urovekkende. Ellers mener jeg dokumentaren hadde en grei balanse mellom faktapresentasjon og følelsesappell. Samtidig er jo ikke dette første gangen jeg har tenkt over disse tingene. Miljø- og sparekampanjer kommer og går hele tiden, og man oppfører seg kanskje litt bedre en stund etterpå, men hvor lenge varer det? Hva skal til for å gjennomføre permanente holdningsendringer?</p>

<p><strong>En ting som er interessant med dokumentaren er at den legger vekt på hvor</strong> <strong>primitive menneskehjernene våre fremdeles er.</strong> Ronald Wright kan fortelle oss at hjernen og kroppen vår ikke har forandret seg noe særlig på cirka 50 000 år, og at vi ikke har hatt sivilisasjon lenger enn rundt 5000 år. Vår evne til å tenke konsekvenser sitter fremdeles fast på et uutviklet stadium, noe som er roten til problemet. Vi klarer ikke å fokusere på fremtiden, og bruker opp ressursene her og nå.</p>

<p style="text-align: center">
  <a href="//filmbloggen.net/2012/11/05/biff-2012-surviving-progress/mov_surviving_progress2_2293/" rel="attachment wp-att-7951"><img class="aligncenter size-large wp-image-7951" src="//filmbloggen.net/wp-content/uploads//2012/11/MOV_Surviving_PROGRESS2_2293-620x349.jpg" alt="" width="620" height="349" /></a><em>Bilde: Big Picture Media Corporation, Cinémaginaire Inc., National Film Board of Canada (NFB).</em>
</p>

<p><strong>Professor John Craig Venter, som var med på kartleggingen av det menneskelige genomet i sin tid, foreslår at vi kan forandre menneskehetens tenkemåte genmanipulere oss selv.</strong> Dette var litt skremmende; min første reaksjon på dette var å tenke ”klassisk gal vitenskapsmann”. <em>Surviving Progress</em> presenterer mange intervjuobjekter, og i likhet med Venter, foreslår noen av dem ”løsninger” på problemene rundt jordens teknologiske utvikling og krympende naturressurser. Professor Stephen Hawking foreslår at vi kan flytte til mars hvis vi ødelegger jorden, med mindre vi klarer å forhindre dette. Men hva gjør vi så, flytter vi til enda en ny planet når vi ødelegger mars? Ronald Wright mener at verdens befolkning må bli redusert til en tredjedel hvis alle skal ha samme levestandard, men hvordan skal dette gå til?</p>

<p><strong>Surviving Progress hopper fra person til person og fra sted til sted.</strong> Flere av temaene som streifes innom, kunne lett ha blitt grunnlag for egne dokumentarer. Her kan jeg nevne den voksende økonomiske velstanden i Kina, hvordan Brasils utenlandske gjeld har ført til at deres naturlige ressurser blir utnyttet for å kunne betale tilbake denne gjelden, eller hvordan pengestøtte til fattige land gjerne ikke blir brukt til å bygge opp landet, men til utvinningsprosjekter som pengelånerne bestemmer. Jeg savnet litt mer dybde. Samtidig tror jeg at en av hensiktene var å gjøre publikum nysgjerrige og gi dem lyst til å lete opp mer informasjon om disse relaterte konfliktene.</p>

<p><strong>Jeg anbefaler dokumentaren, men mest hvis du ser den sammen med andre.</strong> Jeg tror nemlig at diskusjonene man kan ha sammen etterpå egentlig kan bli mer givende enn selve dokumentaren. <em>Surviving Progress</em> er pen å se på, med mye vakker natur og locations i Canada, USA, Kina og Brasil. Det virker som om den har et litt større budsjett enn noen dokumentarer. Trailerne kan i alle fall briefe med Martin Scorsese som utøvende produsent.</p>

<style type="text/css">
  [style*="--aspect-ratio"] > :first-child {
      width: 100%;
  }
  [style*="--aspect-ratio"] > img {
      height: auto;
  }
  @supports (--custom:property) {
      [style*="--aspect-ratio"] {
          position: relative;
      }
      [style*="--aspect-ratio"]::before {
          content: "";
          display: block;
          padding-bottom: calc(100% / (var(--aspect-ratio)));
      }
      [style*="--aspect-ratio"] > :first-child {
          position: absolute;
          top: 0;
          left: 0;
          height: 100%;
      }
  }
</style>

<div style="--aspect-ratio: 16/9;">
  <iframe width="100%" src="https://www.youtube.com/embed/B6hq2XUeadc" frameborder="0" allowfullscreen=""></iframe>
</div>


        </div>
      </li></ul>

    <!-- Pagination links -->
    <div class="pagination">
      
      <a href="/page13" class="previous">
        Previous
      </a>
      
      <span class="page_number ">
        Page: 14 of 75
      </span>
      
      <a href="/page15" class="next">Next</a>
      
    </div>

  <p class="feed-subscribe">
      <a href="/feed.xml">
        <svg class="svg-icon orange"><use xlink:href="/assets/minima-social-icons.svg#rss"></use></svg><span>Subscribe</span>
      </a>
    </p></div>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Filmbloggen</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Filmbloggen</li></ul>
      </div>

      <div class="footer-col footer-col-2"><ul class="social-media-list"></ul>
</div>

      <div class="footer-col footer-col-3">
        <p>I dont trust horses. Their shoes are permanent. Who makes that sort of commitment to a shoe?! – Arthur
</p>
      </div>
    </div>

  </div>

</footer>
</body>

</html>
