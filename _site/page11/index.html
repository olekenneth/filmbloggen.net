<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>Page 11 of 75 for Filmbloggen | I dont trust horses. Their shoes are permanent. Who makes that sort of commitment to a shoe?! – Arthur</title>
<meta name="generator" content="Jekyll v4.0.0" />
<meta property="og:title" content="Filmbloggen" />
<meta property="og:locale" content="en_US" />
<meta name="description" content="I dont trust horses. Their shoes are permanent. Who makes that sort of commitment to a shoe?! – Arthur" />
<meta property="og:description" content="I dont trust horses. Their shoes are permanent. Who makes that sort of commitment to a shoe?! – Arthur" />
<link rel="canonical" href="http://localhost/page11/" />
<meta property="og:url" content="http://localhost/page11/" />
<meta property="og:site_name" content="Filmbloggen" />
<link rel="prev" href="http://localhost/page10" />
<link rel="next" href="http://localhost/page12" />
<script type="application/ld+json">
{"description":"I dont trust horses. Their shoes are permanent. Who makes that sort of commitment to a shoe?! – Arthur","@type":"WebPage","headline":"Filmbloggen","url":"http://localhost/page11/","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost/feed.xml" title="Filmbloggen" /></head>
<body>
    <style type="text/css">
      img {
          height: auto !important;
      }
    </style><header class="site-header" role="banner">

  <div class="wrapper"><a class="site-title" rel="author" href="/">Filmbloggen</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <div class="home"><ul class="post-list"><li>
        <a href="/2012/12/23/verdensutforskning-for-de-minste/">
          <h1 class="post-title p-name" itemprop="name headline">Verdensutforskning for de minste</h1>
        </a>
        <p class="post-meta">
          <time class="dt-published" datetime="2012-12-23T07:28:34+01:00" itemprop="datePublished">Dec 23, 2012
          </time>• <span itemprop="author" itemscope itemtype="http://schema.org/Person"><span class="p-author h-card" itemprop="name">Ingvild A. Jansen</span></span></p>
        <div class="post-content e-content">
          <p><strong><em>Lotte og månesteinens hemmelighet</em></strong> <strong>er søt, uskyldig og ikke særlig utfordrende, men tar deg samtidig med på en eventyrreise spekket med kreative og overraskende konsepter.<!--more--></strong></p>

<p><strong>Originaltittel:</strong> <em>Lotte ja Kuukivi Saladus</em>
<strong>Kategori:</strong><strong> </strong>Komedie, Action, <strong>**Eventyr, Animasjon
**Regi:</strong> Janno Põldma, Heiki Ernits
<strong>Skuespillere:</strong> Evelin Pang, Margus Tabor, Mait Malmsten, Mikk Jürjens, Tõnu Oja, Priit Võigemast (estiske stemmer) eller Ann-Kristin Rasmussen, Morten Røhrt, Johannes Joner, Lasse Lindtner, Ulla Marie Broch, Jon Erling Wevling, Øyvind B. Lyse, Per Øystein Sørensen (norske stemmer)
<strong>Spilletid:</strong> 1 time, 13 min.</p>

<p style="text-align: center">
  <a href="//filmbloggen.net/2012/12/23/verdensutforskning-for-de-minste/lotte4/" rel="attachment wp-att-9011"><img class="aligncenter size-full wp-image-9011" src="//filmbloggen.net/wp-content/uploads//2012/12/Lotte4.jpg" alt="" width="614" height="346" /></a><em>Bilde: Eesti Joonisfilm, Europafilm. </em>
</p>

<p><strong>Lotte bor i Oppfinnerland.</strong> En natt sniker to fremmede seg inn i landet, på jakt etter kofferten til onkelen til Lotte, Klaus. Lotte overrasker de fremmede, som flykter skremt, og samtidig mister en stein de har tatt fra kofferten. Lotte oppdager at dette ikke er en vanlig stein, men en av tre steiner som Klaus og vennene hans Fred og Ville tok fra et hemmelig tempel på sitt siste eventyr. Sammen med Klaus bestemmer Lotte seg for å avsløre steinenes hemmelighet. De drar av sted for å oppsøke Fred og Ville— men de to fremmede følger etter dem, og snart blir enda en konkurrent interessert i steinen.</p>

<p><strong>Plottet i <em>Lotte og månesteinens hemmelighet</em> (<em>Lotte ja kuukivi saladus</em> på estisk), altså reisen og dens mål, virker bunn og grunn bare som en unnskyldning til å vise frem interessante konsepter og ideer.</strong> Heldigvis er det nok av disse. Her vil jeg ikke avsløre for mye, men bare kort nevne en labyrint som er laget av regn, og en drømmeverden som ser ut som en blanding av et surrealistisk Salvador Dalí-maleri og det ulogiske landet Wackyland fra <em>Looney Tunes</em>. <em>Lotte og månesteinens hemmelighet</em> (2011) er oppfølgeren til <em>Lotte fra Oppfinnerland</em> (2006). Ettersom jeg verken har sett denne eller TV-serien <em>Lotte reiser sydover</em>, vet jeg ikke om disse konseptene er originale eller bare ”mer av det samme”. Underholdende er det uansett.</p>

<p><strong>Mange av konseptene i filmen minner meg om ting fra de tidligste <em>Mummitroll</em>-bøkene av Tove Jansson</strong>— da spesielt det faktum at en magisk gjenstand gjør at det begynner å vokse en jungel i et vanlig hus, som i <em>Trollmannens hatt</em> (1948). Lottes verden er i tillegg relativt «tidløs», i likhet med Mummiverdenen. Alt er laget av tre, metall, glass og keramikk; det er ikke noe plastikk eller avansert, nymotens teknologi å skue noe sted. Vesenene som Lotte og Klaus møter på veien er ofte helt oppslukt av egne interesser (kunst, forskning, dans, trening, kjærlighet og så videre), legger knapt merke til verden rundt seg, og snakker gjerne forbi hverandre. Slik minner de om Mummibøkenes hemuler, en assosiasjon som framkalte latter hos meg. Figurdesignet ligner også litt på det fra disse bøkene, særlig snutene, føttene og klærne. Disse likhetene plager meg ikke, fordi det virker som en hyllest eller et tilfelle av ubevisst inspirasjon.</p>

<p style="text-align: center">
  <a href="//filmbloggen.net/2012/12/23/verdensutforskning-for-de-minste/lotte3/" rel="attachment wp-att-9012"><img class="aligncenter size-full wp-image-9012" src="//filmbloggen.net/wp-content/uploads//2012/12/Lotte3.jpg" alt="" width="614" height="346" /></a><em>Bilde: Eesti Joonisfilm, Europafilm. </em>
</p>

<p><strong>Filmen innebærer en blanding av 3D-animasjon (i hovedsak brukt på maskiner, kjøretøy og så videre) og 2D-animasjon (mest brukt på figurene og noen av bakgrunnene).</strong> Det er svært åpenbart hva som er hva av disse to, og det tok meg en liten stund å bli vant til kontrasten. Når det gjelder figurdesignet, så oppfordrer ikke de litt stive fjesene til følelsesmessig innlevelse for min del. Jeg skulle særlig likt å se en mer levende ansiktsmimikk på Lotte. Siden hun er hovedpersonen, er det problematisk at hun fortsetter å smile det samme døde smilet (bare se på bildene her) uansett hva som skjer. Bortsett fra dette, er Lotte en helt grei protagonist. Hun er datteren av en oppfinner, og løser problemene sine med intelligens og fingerferdighet. Kroppsspråket er dessuten mye bedre enn ansiktsuttrykkene. Alle har sine karakteristiske armbevegelser og gange. Den kjærlighetsrammede katten Paul fikk meg faktisk til å le litt, der han melodramatisk danser rundt og stadig utbryter ”Ah, jeg elsker Matilda!”</p>

<p><strong>Musikken av komponist Sven Grünberg (<em>Lotte fra Oppfinnerland)</em> er fin, behagelig og drømmeaktig.</strong> Her får man virkelig følelsen av å komme inn i en fantasiverden som ikke er som vår. Temamelodien, som man kan høre i filmtraileren, er dessuten utrolig lett å få på hjernen.</p>

<p><strong>Ettersom filmen har vært ute siden 2011, ga det meg muligheten til å skaffe meg den originale versjonen.</strong> Siden dette er noe så sjeldent som en animasjonsfilm fra Estland, kunne jeg ikke motstå fristelsen å se den på originalspråket estisk (nært i slekt med finsk). Derfor kan jeg ikke kommentere så mye på de norske skuespillerprestasjonene, men etter traileren å dømme er det i det minste andre dialekter til stede enn bare ”generisk østlandsdialekt” denne gangen. Det estiske stemmearbeidet var morsomt, varmt og akkurat eksentrisk nok til at det passet de koselige, men til tider vanvittige omgivelsene. Selv om jeg nesten alltid foretrekker originalspråket, har jeg ikke noe imot at akkurat denne filmen har blitt dubbet til norsk. Den er tross alt i hovedsak rettet mot yngre barn. Filmen frir ikke til voksne på den måten vi har blitt vant til fra annen animasjonsfilm— eller hvis den gjør det, så går nok popkulturelle referanser fra Estland rett over hodet på meg. Det er nok av fantasirike konsepter som kan fascinere seere i alle aldre med sans for eventyrsjarm, men handlingen er relativt enkel og foregår stort sett på det overfladiske planet. Her er det ingen klar antagonist, og få eller ingen kompliserte etiske eller følelsesmessige konflikter. Tempoet i filmen er dessuten uvanlig sakte og lite urovekkende. Det er minimalt med drama: Heltinnen turer stort sett bare frem i fortellingen uten å få en skramme, og overvinner alle hindringer— like blid fra begynnelse til slutt. Bifigurene bekymrer seg kanskje mer enn Lotte, men alt går bra. Jeg misliker søtsuppe, og foretrekker vanligvis at også filmer for barn har noen skarpe kanter, men <em>Lotte og månesteinens hemmelighet</em> er for kreativ og merkelig til at det bryr meg stort denne gangen.</p>

<p><strong><em>Lotte og månesteinens hemmelighet</em> skiller seg ut blant de andre animerte filmene som går på kino akkurat nå både i tone, tempo, animasjonsstil og innhold.</strong> Jeg anbefaler å ta med yngre barn på denne filmen i juleferien for å vise dem noe litt annerledes. Det er en søt og uskyldig film som selv de aller minste kan se. Jeg kan likevel tenke meg at scenen hvor onkelen blir forfulgt av noen usette vesener, bare illustrert med skyggene deres på veggene, eller scenen hvor den ene figuren en kort stund blir trukket inn i et levende mareritt, vil være akkurat passe spennende for mindre barn.</p>

<style type="text/css">
  [style*="--aspect-ratio"] > :first-child {
      width: 100%;
  }
  [style*="--aspect-ratio"] > img {
      height: auto;
  }
  @supports (--custom:property) {
      [style*="--aspect-ratio"] {
          position: relative;
      }
      [style*="--aspect-ratio"]::before {
          content: "";
          display: block;
          padding-bottom: calc(100% / (var(--aspect-ratio)));
      }
      [style*="--aspect-ratio"] > :first-child {
          position: absolute;
          top: 0;
          left: 0;
          height: 100%;
      }
  }
</style>

<div style="--aspect-ratio: 16/9;">
  <iframe width="100%" src="https://www.youtube.com/embed/nYqi8XRdXho" frameborder="0" allowfullscreen=""></iframe>
</div>


        </div>
      </li><li>
        <a href="/2012/12/20/topp-10-julefilmer/">
          <h1 class="post-title p-name" itemprop="name headline">Topp 10: Julefilmer</h1>
        </a>
        <p class="post-meta">
          <time class="dt-published" datetime="2012-12-20T13:51:20+01:00" itemprop="datePublished">Dec 20, 2012
          </time>• <span itemprop="author" itemscope itemtype="http://schema.org/Person"><span class="p-author h-card" itemprop="name">brennum</span></span></p>
        <div class="post-content e-content">
          <p><strong>Siden det nærmer seg jul har jeg laget en topp 10 liste over beste julefilmer. Det er komedier, skrekk og action – noe for en hver smak.</strong></p>

<p><strong><!--more-->10. A Very Harold &amp; Kumar 3D Christmas (2011)</strong></p>

<p><a href="//filmbloggen.net/2012/12/20/topp-10-julefilmer/a-very-harold-kumar-3d-christmas-promotional-photo-harold-and-kumar-26145829-1280-852/" rel="attachment wp-att-8919"><img class="alignnone size-large wp-image-8919" src="//filmbloggen.net/wp-content/uploads//2012/12/A-Very-Harold-Kumar-3D-Christmas-Promotional-Photo-harold-and-kumar-26145829-1280-852-620x412.jpg" alt="" width="620" height="412" /></a></p>

<p><strong>Harold og Kumars reiser til White Castle og Guantanamo Bay var minneverdige og morsomme eventyr.</strong> De drar på søken etter hamburgere og marijuana i ekte Ringenes Herre-stil. De klarer alltid på mesterlig vis å kludre det til for seg selv og da kommer utfordringene i fleng. I denne Juleutgaven begynner handlingen med at Kumar klarer ved et uhell å sette fyr på juletreet til stefaren til Harold. Stefaren spilles av Danny Trejo, velkjent for sitt steinansikt og skumle roller. De drar umiddelbart for å kjøpe et nytt juletre, noe som fører dem på en vill jakt for å finne det perfekte juletreet. På ferden møter de Neil Patrick Harris, som lever i beste velgående til tross for at han ble skutt i forrige film. Ingen tvil om at rollen hans minner om Barney fra How I Met Your Mother, men her spiller han seg selv – som om han var heterofil og til stadighet beruset på fleinsopp. Dette er en julefilm som har det meste: humor, morsomme karakterer og herlig julestemning. Anbefales å se med 3D-briller.</p>

<p>**9. En dag uten krig (2005)
**</p>

<p><a href="//filmbloggen.net/2012/12/20/topp-10-julefilmer/julefilmer2endag/" rel="attachment wp-att-8920"><img class="alignnone size-large wp-image-8920" src="//filmbloggen.net/wp-content/uploads//2012/12/julefilmer2endag-620x413.jpg" alt="" width="620" height="413" /></a></p>

<p><strong>Handlingen finner sted på fronten i Frankrike under første verdenskrig.</strong> Soldatene lever under umenneskelige forhold i skyttergravene: de fryser, får dårlig mat og blir hver dag bombardert av artilleri. Med tanke på omstendighetene tar øverstkommanderende fra begge sider en avgjørelse om våpenhvile på juleaften. Det fører til at alle soldatene på fronten møtes i ingenmannsland for å feire. De glemmer sine ordre; de er mer interessert i å høre sangstemmen til den skjønne Anna Sörensen (Diane Kruger). Filmen viser at det finnes rom for juletradisjoner, til og med i krigstider. Det er et hjertevarmende budskap og det gjør Joyeux Noël (Original tittel) til en flott, dog litt tragisk julefilm.
<em>**</em></p>

<p>**8. Love Actually (2003)
**</p>

<p><a href="//filmbloggen.net/2012/12/20/topp-10-julefilmer/love_actually_movie_image_bill_nighy_01/" rel="attachment wp-att-8941"><img class="alignnone size-large wp-image-8941" src="//filmbloggen.net/wp-content/uploads//2012/12/love_actually_movie_image_bill_nighy_01-620x410.jpg" alt="" width="620" height="410" /></a></p>

<p><strong>Denne måtte være med på listen.</strong> Den er for mange en like stor tradisjon som selve juleaften. Den sprer juleglede til alle til tross for sine uunnværlige klisjéer og enkle historier. Men de sammensveisede fortellingene er veldig gjenkjennelige og det er litt av grunnen til at så mange ser den i juletider. På rollelisten finner vi blant annet Hugh Grant som stormforelsket statsminister og Bill Nighy som eksentrisk artist. Sistnevnte synger julen inn med sangen Christmas is all around – en stemningsfull og morsom remake. Virkemidlene i filmen er alle rettet mot å gi et godt bilde av jul som kjærlighetens høytid. Og det lykkes den med. Kjærligheten bryter ned alle barrierene: Språk-, alder- og nasjonalitetsforskjeller. Dette gjør den til en av julens beste feelgoodfilmer.</p>

<p>**7. Gremlins (1984)
**</p>

<p><a href="//filmbloggen.net/2012/12/20/topp-10-julefilmer/gremlins-movie-image/" rel="attachment wp-att-8946"><img class="alignnone size-large wp-image-8946" src="//filmbloggen.net/wp-content/uploads//2012/12/gremlins-movie-image-620x393.png" alt="" width="620" height="393" /></a></p>

<p><strong>Det bryter ut full panikk i småbyen Kingston Falls når ufyselige og stygge små skapninger tar kontroll over byen.</strong> Årsaken til deres eksistens skyldes brudd på tre enkle regler angående et søtt kjæledyr, Mogwai. Den skulle ikke utsettes for sterkt lys – det skjedde heldigvis ikke. Men den fikk to ting den ikke skulle ha: vann og mat etter midnatt. Det forårsaker at Mogwaien føder et halvt dusin med ekle mini-monstre. Byen overtas og julen blir et mareritt. Hvem sa at julefilmer skulle være koselige? Gremlins viser at skrekk også er en sjanger som kan passe i juletider. Den harselerer med høytiden og skremmer deg med urovekkende scenarioer, som for eksempel det at monstre ødelegger noe som for så mange er hellig, nemlig julen. Filmen mottok blandet kritikk. Mange mente at at den satirisk gjorde narr av vestlige tradisjoner og levemåte, og at den sorte humoren ga mersmak. Noen mente den var for voldelig, noe som gjorde at MPAA (Motion Picture Associaton of America) endret aldersgrensevurderingen sin to måneder før filmen hadde premiere. Dersom du foretrekker skrekk framfor feelgood i disse juletider, da er Gremlins et åpenbart valg.</p>

<p>**6. Bad Santa (2003)
**</p>

<p><a href="//filmbloggen.net/2012/12/20/topp-10-julefilmer/bad_santa_2003_4/" rel="attachment wp-att-8962"><img class="alignnone size-large wp-image-8962" src="//filmbloggen.net/wp-content/uploads//2012/12/bad_santa_2003_4-620x348.jpg" alt="" width="620" height="348" /></a></p>

<p><strong>Billy Bob Thornton spiller Willie, en alkoholisert nisse som planlegger å rane kjøpesenteret han jobber på sammen med sin medhjelper, dvergen Marcus.</strong> Planen er å rane kjøpesenteret på juleaften, når alle er opptatt med feiringen. Men sjefen på senteret har sine mistanker og når Willie blir bekjent med en rar unge han bare kaller «kid» begynner han å få kalde føtter. Han bryr seg lite om julen, men «kid» får ham til å se gleden ved julen. Bad Santa er en svart komedie som virkelig vet å gjøre narr av høytiden. Da tenker jeg på julegavehysteriet og alle barnas ønske om å treffe julenissen – som i dette tilfellet lukter sprit og snakker nedlatende til barn som ønsker seg store gaver. Denne filmen kommer man i god julestemning av. Den tar for seg likegyldige røvere som til slutt overveldes av julens omfang. Nissen er slem, apatisk og kriminell – en slik skildring ser vi ikke ofte. Det er god nok grunn til å se denne i juletider.</p>

<p>**5. Elf (2003)
**</p>

<p><a href="//filmbloggen.net/2012/12/20/topp-10-julefilmer/elf3711/" rel="attachment wp-att-8965"><img class="alignnone size-large wp-image-8965" src="//filmbloggen.net/wp-content/uploads//2012/12/elf3711-620x348.jpg" alt="" width="620" height="348" /></a></p>

<p><strong>I nissens landsby på Nordpolen bor det alver (nissen også så klart), og blant dem finner vi Will Ferrells karakter, Buddy.</strong> I motsetning til de andre, er Buddy et menneske, men det oppdager han ikke før han får nyheten fra sin far. Han reiser fra Nordpolen til New York for å finne sin biologiske far. Og når han finner ut at faren (James Caan) står på «the naughty list» må han gjøre alt for å få faren til å tro på nissen og julen. Det er opp til Buddy å spre julens budskap til en befolkning som har mistet troen på høytiden, og ikke minst nissen. Skuespilleren Peter Dinklage dukker opp i en birolle som hissig, kortvokst forretningsmann – som blir tatt for å være en alv. Og Zooey Deschanel er med for å gi filmen en kjærlighetsfortelling. Det er morsomt å se Buddy tilvenne seg miljøet i storbyen. Det er filmens sentrale poeng: å se en mann som tror han er en alv bryte med mange konvensjoner. Med alle dens vittigheter og julestemning er Elf uten tvil en god julefilm.En sikker vinner nå før jul.</p>

<p>**4. Alene hjemme (1990)
**</p>

<p><a href="//filmbloggen.net/2012/12/20/topp-10-julefilmer/home-alone-home-alone-30911985-1024-768/" rel="attachment wp-att-8966"><img class="alignnone size-large wp-image-8966" src="//filmbloggen.net/wp-content/uploads//2012/12/Home-Alone-home-alone-30911985-1024-768-620x465.jpg" alt="" width="620" height="465" /></a></p>

<p><strong>Familien McCallister skal feire jul i Frankrike, men på avreisedagen klarer de å glemme igjen sin yngste sønn, Kevin (Macaulay Culkin).</strong> Kevin får hele huset for seg selv og det utnytter han ved å gjøre masse sprell. Det Kevin ikke forventer er at to skurker tenker å tømme huset for verdisaker. Det blir dermed opp til Kevin å forsvare huset sitt mot banditter. Han legger utspekulerte feller omkring i huset for å forhindre skurkene i å komme inn. Dette er en kjær julefilm for min del. Den har alle de rette elementene for å bli en bra julefilm. Det er et eller annet med settingen i en amerikansk forstad som minner skrekkelig mye om boforholdene i Norge. Det er mange likheter og siden det er så gjenkjennelig blir det lettere å leve seg inn i rollen til Culkin. Det er handlingen som vekker interesse og siden den ble godt mottatt er det ikke rart det ble laget tre filmer til.</p>

<p><strong>3. Et førjulsmareritt (1993)</strong></p>

<p><a href="//filmbloggen.net/2012/12/20/topp-10-julefilmer/nightmare-before-christmas-moon/" rel="attachment wp-att-8977"><img class="alignnone size-large wp-image-8977" src="//filmbloggen.net/wp-content/uploads//2012/12/nightmare-before-christmas-moon-620x465.jpg" alt="" width="620" height="465" /></a></p>

<p><strong>Jack Skellington arrangerer hvert år en forrykende Halloweenfest i byen med det passende navnet Halloweenbyen</strong>. Der bor orker, varulver, monstre, vampyrer og hekser. De lever for å forberede Halloweenfeiringen de har hvert år. En dag vandrer Jack i skogen på leting etter inspirasjon og faller ved et uhell gjennom en portal som fører ham til Julebyen. Der kommer han i kontakt med en ny side av seg selv. Han finner seg så godt til rette at han bestemmer seg for å ta over Julebyen og deres tradisjoner. Men alt går ikke etter planen og overgangen – alle plikter som følger med – blir for mye for stakkars Jack. Tim Burtons særpreg er tydelig tilstedeværende i Et Førjulsmareritt. Det er lenge siden jeg har sett den, men jeg husker alle de skumle karakterene og den fantastiske animasjonen. De har fjernet alt det pene ved julen og erstattet det med dysterhet og dystopi. Fortellingen er original og alt med filmen forårsaker grøss og urolige nerver. Dette gjør den til den utvilsomt beste animasjonsfilmen om julen.</p>

<p><strong>2. Grinch som stjal julen(2000)</strong></p>

<p><a href="//filmbloggen.net/2012/12/20/topp-10-julefilmer/the-grinch-jim-carrey-141527_1024_768/" rel="attachment wp-att-8971"><img class="alignnone size-large wp-image-8971" src="//filmbloggen.net/wp-content/uploads//2012/12/The-Grinch-jim-carrey-141527_1024_768-620x465.jpg" alt="" width="620" height="465" /></a></p>

<p><strong>Dette er en remake av en tegnefilm fra 1966 under samme navn; den handler om en slem grønn figur som ødelegger julen ved å stjele alles pakker.</strong> Det er sikkert mange som er uenig med meg om denne filmen. Jeg kan med hånden på hjertet selv si at jeg synes den er tåpelig og dårlig skrevet, men jeg liker den allikevel. Jeg synes kostymene og sminken er bra laget, selv om innbyggerne av Whoville nesten er like stygge som Grinchen. Den er også drevet av små forsøk på humor – noe er genialt, mens annet er lavmål. Filmen er et såpass sterkt barndomsminne for meg at jeg kunne ikke unnlate å ha den høyt oppe på lista. Jeg synes Jim Carrey er morsom og interessant som Grinchen. Han viser at det finnes en god side ved alle, til og med et grønt misfoster med et urovekkende lite hjerte. Selv om den kanskje ikke er like bra som tegneserien foreslår jeg allikevel at du ser den. Se den og si din mening.</p>

<p><strong>1. Die Hard (1988)</strong></p>

<p><a href="//filmbloggen.net/2012/12/20/topp-10-julefilmer/die-hard-original/" rel="attachment wp-att-8972"><img class="alignnone size-large wp-image-8972" src="//filmbloggen.net/wp-content/uploads//2012/12/die-hard-original-620x348.jpg" alt="" width="620" height="348" /></a></p>

<p><strong>Dette er den beste julefilmen.</strong> Den har action, kjappe replikker og en vanvittig kul Bruce Willis i hovedrollen. Det hele begynner når europeiske terrorister tar kontroll over Nakatomi Plaza, der det holdes et selskap. Alle blir tatt til fange, med unntak av New York-purken John McClane (Bruce Willis), som sniker seg unna i et ventilasjonsrør. Mens de andre – inkludert McClanes kone – holdes fanget, prøver McClane å stanse terroristene og deres mål. Alan Rickman spiller sjefsterroristen, en ond mann som tar seg god tid til å snakke. Filmen er ikke en tradisjonell julefilm. Det er usikkert om det var meningen å skape julestemning, men det gjør den, og når det i tillegg innarbeides action, terrorister og damer i nød – da scorer den høyt på min liste. At julen kan være en slitsom periode for mange er det ingen tvil om, men du kan umulig ha det like jævlig som John McClane i Die Hard. Ha det i baktanke hvis du føler at julen sliter på psyken – What would John McClane do?</p>


        </div>
      </li><li>
        <a href="/2012/12/15/bli-sjarmert-av-kilt-og-whisky/">
          <h1 class="post-title p-name" itemprop="name headline">Bli sjarmert av kilt og whisky</h1>
        </a>
        <p class="post-meta">
          <time class="dt-published" datetime="2012-12-15T13:22:46+01:00" itemprop="datePublished">Dec 15, 2012
          </time>• <span itemprop="author" itemscope itemtype="http://schema.org/Person"><span class="p-author h-card" itemprop="name">Hans-Kristian Rangnes</span></span></p>
        <div class="post-content e-content">
          <p><strong>Med en god dose kilt, whisky og The Proclaimers er denne filmen så skotsk som en kan tenke seg. Vakker natur er også en del av denne jordnære filmen om livet til ikke akkurat mors beste barn som gjør det beste ut av sin situasjon.<!--more--></strong></p>

<p><strong>Originaltittel:</strong> The Angels’ Share (2012)
<strong>Sjanger:</strong> Komedie, drama
<strong>Regissør:</strong> Ken Loach
<strong>Manus:</strong> Paul Laverty
<strong>Skuespillere:</strong> Paul Brannigan, John Henshaw, Gary Maitland, Jasmin Riggins, William Ruane, Roger Allam, Siobhan Reilly
<strong>Spilletid:</strong> 101 min
<a href="//filmbloggen.net/2012/12/15/bli-sjarmert-av-kilt-og-whisky/bojrdpa2/" rel="attachment wp-att-8930"><img class="alignnone size-large wp-image-8930" src="//filmbloggen.net/wp-content/uploads//2012/12/bojrdpa2-620x413.jpg" alt="" width="620" height="413" /></a>
<strong>Foto:</strong> Storytelling Media
<strong>Skrevet av:</strong> Ragnhildur Ásmundsdóttir</p>

<p><strong>The Angels’ Share er en helskotsk film spekket av klisjeer om skotter, men på en varm og fin måte.</strong> Robbie blir dømt for en voldshandling og må sone straffen gjennom samfunnsarbeid. I løpet av denne tiden besøker han og noen andre et whiskydestilleri som setter tankene i spinn. De bestemmer seg for å tjene penger på en kostbar whisky som nettopp har kommet på markedet og Robbie blir mer motivert når han får beskjeden at han kanskje ikke får se sin egen sønn. De bestemmer seg for å reise nordover for å delta på en auksjon.</p>

<p><strong>Det var forfriskende å se, for meg i alle fall, så mange nye fjes.</strong> Det å se en film uten å vite noe om verken skuespillerne eller regissør kan være en spennende opplevelse. Jeg så filmen uten noen tanker om hvordan den ville være basert på tidligere filmer slik som jeg ofte gjør. Men uansett hvilke forventninger jeg kunne hatt så ville nok ikke filmen skuffet.</p>

<p><strong>Filmen har allerede vunnet fire priser.</strong> En av disse er for beste forfatter noe som absolutt er fortjent. Manuset er lekent og har en god blanding av den dystre virkelighet og livets glade sider. Historien var godt fortalt med flere morsomme replikker. Filmen begynner med Albert (Gary Maitland) som av ren dumskap klarer å falle ut på et togspor. Gjennom hele filmen får vi hans, skal vi si, mindre intelligente refleksjoner. En de morsomste scenene som dessverre var med i traileren var når Albert kommenterte på plasseringen av et slott. Skuespillerprestasjonene var ganske stødige. Filmens hovedperson Robbie (Paul Brannigan) har til og med kapret seg en BAFTA for sin gode tolkning av en i bunnen god man som bare prøver å ta vare det som er viktig for ham. Robbie er en typisk antihelt om ikke klarer helt å gå den veien han selv ønsker, men gjennom prøvelser og ikke akkurat lovlige metoder lykkes han.</p>

<p><strong>Selv om filmen begynner veldig seriøst har den stort sett en lett tone og jeg føler at det er en gladfilm.</strong> Den er morsom, vakker og har karakterer som en føler sympati for. Landskapet i filmen er helt fantastiske. Jeg kan ikke annet en å ønske å dra til de ulike stedene der filmen tok sted. Det nydelige skotske landskapet kombinert med 500 miles av The Proclaimers var et godt virkemiddel for å sette publikum i en god stemning. Det går ikke an å bli annet enn glad av musikken i The Angels’ Share.</p>

<p>**Alt i alt ble dette en god filmopplevelse. Gode skuespillerprestasjoner og en solid historie. Musikken satte seg på hjernen med en gang og nå kommer jeg nok til å tenke på The Angels’ Share hver gang jeg hører 500 miles. Hvis du vil se en hjertevarmende og koselig film i jula så ta turen på denne skotske perlen.&lt;/p&gt;</p>

<style type="text/css">
  [style*="--aspect-ratio"] > :first-child {
      width: 100%;
  }
  [style*="--aspect-ratio"] > img {
      height: auto;
  }
  @supports (--custom:property) {
      [style*="--aspect-ratio"] {
          position: relative;
      }
      [style*="--aspect-ratio"]::before {
          content: "";
          display: block;
          padding-bottom: calc(100% / (var(--aspect-ratio)));
      }
      [style*="--aspect-ratio"] > :first-child {
          position: absolute;
          top: 0;
          left: 0;
          height: 100%;
      }
  }
</style>

<div style="--aspect-ratio: 16/9;">
  <iframe width="100%" src="https://www.youtube.com/embed/NcQIvmR21VU" frameborder="0" allowfullscreen=""></iframe>
</div>

<p> &lt;/strong&gt;</p>

        </div>
      </li><li>
        <a href="/2012/12/12/et-lenge-etterlengtet-selskap/">
          <h1 class="post-title p-name" itemprop="name headline">Et lenge etterlengtet selskap</h1>
        </a>
        <p class="post-meta">
          <time class="dt-published" datetime="2012-12-12T20:33:18+01:00" itemprop="datePublished">Dec 12, 2012
          </time>• <span itemprop="author" itemscope itemtype="http://schema.org/Person"><span class="p-author h-card" itemprop="name">Ingvild A. Jansen</span></span></p>
        <div class="post-content e-content">
          <p><strong>Første del av</strong>** <em>Hobbiten</em><strong>** </strong><strong>er endelig her. Den er like visuelt overveldende som man kan forvente seg fra regissør Peter Jackson, men ikke alle kommer til å være like fornøyd med manuset. <!--more--></strong></p>

<p><strong>Originaltittel:</strong> <em>The Hobbit: An Unexpected Journey</em>
<strong>Kategori:</strong><strong> </strong>Action, <strong>**Drama, Komedie
**Regi:</strong> Peter <strong>**Jackson
**Skuespillere:</strong> Martin Freeman, Richard Armitage, Cate Blanchett, Ken Stott, Sylvester McCoy, Benedict Cumberbatch, Elijah Wood, Ian Holm, Hugo Weaving, Ian McKellen, Andy Serkis, Christopher Lee. <strong>**
**Spilletid:</strong> 2 timer, 39 min.</p>

<p style="text-align: center">
  <a href="//filmbloggen.net/2012/12/12/et-lenge-etterlengtet-selskap/the-hobbit-an-unexpected-journey-2/" rel="attachment wp-att-8797"><img class="aligncenter size-full wp-image-8797" src="//filmbloggen.net/wp-content/uploads//2012/12/Hobbit2.jpg" alt="" width="612" height="408" /></a><em>Bilde: WingNut Films, <em>New Line Cinema, </em>Metro-Goldwyn-Mayer Pictures, Inc. </em>
</p>

<p><strong><em>Hobbiten: En Uventet Reise</em></strong>, <strong>basert på romanen <em>Hobbiten</em> av J.R.R Tolkien</strong>, <strong>er den første av tre filmer som forteller om hva som skjedde i eventyrverdenen Midgard (Middle Earth) 60 år før <em>Ringenes Herre</em>-trilogien.</strong> Hobbiten Bilbo Baggins er en rolig fyr som bor i idylliske Hobsyssel (Hobbiton) og aldri drar ut på eventyr. En dag dukker trollmannen Gandalf opp, og Bilbo blir kastet ut i kampen for å vinne tilbake Erebor, det tapte dvergeriket, fra den fryktelige dragen Smaug. Reisefølget består av Bilbo, Gandalf og tretten dverger, ledet av den legendariske krigeren Thorin Oakenshield. Det er en lang vei å gå før reisens slutt, og på veien til målet blir de truet av alle slags farer: Tusser, troll og kjemper. På veien møter også Bilbo den mystiske skapningen Gollum, noe som fører til at han finner en ring av gull. Bilbo aner ingenting om hvor viktig denne gullringen kommer til å bli for Midgards skjebne.</p>

<p><strong>I likhet med i <em>Ringenes Herre</em>-filmene, er det her lagt ned veldig mye tid, arbeid og kjærlighet i fremstillingen av klær, hår, våpen, møbler og bygninger.</strong> Alt skal se perfekt ut ned til minste detalj. CGI-vesenet Gollum er enda mer overbevisende enn før. Omgivelsene var fantastiske, både innendørs og utendørs. Mer enn noensinne fikk man følelsen av et vidstrakt, vakkert men farlig og vilt univers. Actionscenene er svært intense og superbt koreograferte. Jeg må innrømme at jeg skvatt i kinostolen noen ganger. 3D-effektene var veldig stilig gjennomført. Det var stadig noe som ”fløy ut av lerretet” mot deg, men uten at det ble irriterende. <em>Hobbiten</em> er dessuten generelt sett mer actionpreget enn <em>Ringenes Herre</em>-filmene, som er hakket mer stillestående og fortellende. Våre helter befant seg i dødelig fare i stort sett hele filmen. Dvergene må være laget av enten gummi eller stål, for så mye bank som de fikk hadde ingen overlevd. Jeg spiller verken PC- eller TV-spill, men selv jeg kunne se at denne filmen kan bli et utrolig fett actionspill i de rette hender. Da tenker jeg særlig på de spektakulære actionscenene i undergrunnsbyen til tussene, hvor hovedpersonene virkelig kjemper hardt om livet. <em>Hobbiten</em> var definitivt spennende, ettersom de nærmere tre timene filmen varte bare fløy forbi.</p>

<p style="text-align: center">
  <a href="//filmbloggen.net/2012/12/12/et-lenge-etterlengtet-selskap/the-hobbit-an-unexpected-journey-3/" rel="attachment wp-att-8800"><img class="aligncenter size-full wp-image-8800" src="//filmbloggen.net/wp-content/uploads//2012/12/Hobbit5.jpg" alt="" width="614" height="323" /></a><em>Bilde: WingNut Films, <em>New Line Cinema, </em>Metro-Goldwyn-Mayer Pictures, Inc. </em>
</p>

<p><strong>Musikken av Howard Shore er like flott som før.</strong> Den er en blanding av musikken fra <em>Ringenes Herre</em> og musikk som er laget spesielt for <em>Hobbiten</em>. Jeg er veldig fornøyd med den nye ”temasangen” til filmen, <em>Misty Mountains</em>, basert på en sangtekst fra boken. Sangen er nostalgisk, mystisk og full av hjemlengsel mot dvergeriket. Den instrumentale versjonen er med på å illustrere den episke skalaen av filmens univers, samt besluttsomheten til dvergene til tross for den vanskelige oppgaven de har foran seg. Balladeversjonen de spilte under rulleteksten, derimot, var littegranne <em>cheesy</em>. På en annen side må jeg innrømme at jeg er glad for at de valgte å fjerne mesteparten av de andre sangene i boken. Sangtekstene var fine, men avbrøt ofte fortellingen på en unaturlig måte.</p>

<p><strong>Skuespillet er svært godt.</strong> Vi får gjensyn med Ian McKellen (Gandalf), Andy Serkis (Gollum), Cate Blanchett (Galadriel), Hugo Weaving (Elrond), Christopher Lee (Saruman) og Elijah Wood (Frodo) fra <em>Ringenes Herre</em>-filmene. Jeg fikk på uungåelig vis en mildt forstyrrende <em>cameo</em>-følelse av noen av «gjesterollene». Litt sånn «Hei, her er vi igjen, folkens, husker dere oss?». Samtidig sitter disse skuespillerne fremdeles som støpt i rollene sine, selv et tiår etter. Martin Freeman (<em>Sherlock</em>, <em>Hot Fuzz</em>) er helt grei som Bilbo. Av utseende passer han rollen, og spiller livredd på en overbevisende måte i faretruende situasjoner. Problemet er at rolleprestasjonen hans for min del lider under manuset. Man har omskrevet personligheten til Bilbo så det merkes. Bilbo har tildels gått fra å være en forsiktig, pragmatisk, men sta hobbit som klager og syter, til en mer standardisert helt, som er aktiv, edel og bruker våpen hyppig. Bilbo i boken er en innbruddstyv, ikke en kriger. Det var mye morsommere at Bilbo nærmest ble dyttet ut i eventyret og måtte bli båret gjennom deler av det, enn at han tok et bevisst valg, pakket sekken og løp etter dvergene med et smil om munnen, slik han gjør i filmen.</p>

<p><strong>Richard Armitages (<em>Captain America</em>, <em>Robin Hood</em>) tolkning av dvergeprinsen Thorin Oakenshield har mye det samme problemet.</strong> Jeg kan skjønne at de har gjort rollefiguren mer tragisk, med tanke på alt han har gjennomgått, men jeg savnet den selvopptatte pompøsiteten som gjorde Thorin så underholdende. Utseendemessig er han også påfallende mer ”sexy” enn andre versjoner av Thorin jeg har sett. Jeg mistenker dem for å prøve å markedsføre Thorin som et sexsymbol etter suksessen med Viggo Mortensen (Aragorn) og Orlando Bloom (Legolas) på det feltet. Filmens Bilbo og Thorin er klisjépregede, ”streite” helter i forhold til bokens mer komiske antihelter. Etter min mening har både Freeman og Armitage rett og slett fått mindre interessante rollefigurer å tolke enn de kunne ha hatt. Dette skader i tillegg mye av den opprinnelige humoren.</p>

<p><strong>Jeg skal ikke anmelde skuespillerprestasjonene til alle de tolv andre dvergene her,</strong> men jeg kan nevne at jeg er særlig svak for Ken Stott (<em>Shallow Grave</em>,<em> __One Day</em>) som dvergen Balin. Han er eldre, mer erfaren, samt roligere og vennligere enn de andre dvergene. Balin har alltid vært min favorittdverg, og Ken Stott er veldig flink til å formidle hans nærvær og personlighet. Tilhengere av de eldre <em>Doctor Who</em>-seriene vil kanskje sette pris på Sylvester McCoy som den eksentriske trollmannen Radagast. Se også opp for «Dame Edna» (australske Barry Humphries) som tussekongen. Dét var en stor overraskelse!</p>

<p style="text-align: center">
  <a href="//filmbloggen.net/2012/12/12/et-lenge-etterlengtet-selskap/hbt-fs-107426-dng/" rel="attachment wp-att-8798"><img class="aligncenter size-large wp-image-8798" src="//filmbloggen.net/wp-content/uploads//2012/12/Hobbit3-620x413.jpg" alt="" width="620" height="413" /></a><em>Bilde: WingNut Films, <em>New Line Cinema, </em>Metro-Goldwyn-Mayer Pictures, Inc. </em>
</p>

<p style="text-align: left">
  <strong>Manuset er altså det jeg har mest problemer med.</strong> Jeg vet at det er vanskelig å adaptere en kjent og høyt elsket bok til en film. Noen kommer alltid til å klage på noe, uansett hva du gjør. Dersom du aldri har lest <em>Hobbiten </em>og heller ikke har planer om å gjøre det, kommer kanskje ikke manuset til å plage deg. Jeg har alltid likt <em>Hobbiten</em> bedre enn <em>Ringenes Herre</em>— både i tone, stil og på grunn av dens hovedpersoner. Forventningene mine var derfor mye høyere denne gangen. Jeg satt selvsagt ikke og forventet meg en gjengivelse av boken ord for ord. Mye av romanen foregår inne i hodet til Bilbo og er dessuten fortalt av en uidentifisert forteller som stadig kommer med metafiksjonelle kommentarer. Dette kan man ikke gjengi på film uten for eksempel å legge en fortellerstemme over, noe som lett kan bli forstyrrende. Til tross for at jeg er klar over dette, var jeg ikke helt fornøyd. Noen ganger hadde de rett og slett skrevet dialogen om for mye, som oftest til det verre. Ikke alle replikkvalgene virket logiske eller smakfulle på meg. Jeg ble etter hvert nesten litt nervøs hver gang noen åpnet kjeften for å si noe. I noen tilfeller var valgene også litt uforståelige med hensyn til hva de hadde kuttet ut av handling og hva de hadde valgt å hale ut. Ikke alle scener drev historien videre like bra.
</p>

<p style="text-align: center">
  <a href="//filmbloggen.net/2012/12/12/et-lenge-etterlengtet-selskap/the-hobbit-an-unexpected-journey/" rel="attachment wp-att-8796"><img class="aligncenter size-full wp-image-8796" src="//filmbloggen.net/wp-content/uploads//2012/12/Hobbit1.jpg" alt="" width="614" height="261" /></a><em>Bilde: WingNut Films, <em>New Line Cinema, </em>Metro-Goldwyn-Mayer Pictures, Inc. </em>
</p>

<p><strong>Man har i tillegg tatt muligheten til å legge ”manglende” deler av Midgard-skildringene fra andre av Tolkiens verker inn i tidslinjen, og utbrodere visse hendelser som er nevnt i boken.</strong> Dette er helt greit. Det at de for eksempel heller valgte å vise tapet av Erebor og dvergefolkets flukt som en prolog i filmen enn bare å la Thorin gjenfortelle hendelsene, gjorde fortiden til dvergene mer dramatisk og motivasjonen deres klarere. Man har også endret tonen og stilen i <em>Hobbiten</em> for at den skal være likere <em>Ringenes Herre</em>, slik at det blir en mer utpreget helhet til sammen i de to trilogiene. Jeg var på forhånd klar over at filmen ville bli alvorligere enn boken. Samtidig forstår jeg ikke helt hvorfor denne stilforandringen absolutt var nødvendig. Kunne ikke <em>Hobbiten</em> få være sin egen greie selv om handlingen foregår i samme univers som <em>Ringenes Herre</em>? <em>Hobbiten</em> er ikke <em>Ringenes Herre</em>. Bilbo er ikke Frodo. Selv om den har sine tragiske øyeblikk, er romanen_ Hobbiten_ morsom og selvrefererende. Bokserien <em>Ringenes Herre</em> er mørkere og mer selvhøytidelig. <em>Hobbiten</em> har selvsagt ikke mistet alle sine komiske innslag under filmatiseringen— det er bare det at man har fjernet en del av humoren som oppsto naturlig mellom hovedpersonene og erstattet den med fysisk komikk som ballespark, raping og lignende. Alt i alt lo jeg skuffende lite.</p>

<p><strong>Peter Jacksons planer om å filmatisere <em>Hobbiten</em> før <em>Ringenes Herre</em> gikk i vasken på 90-tallet.</strong> Jeg lurer på hvordan <em>Hobbiten</em> hadde blitt seende ut dersom Jackson hadde klart å skaffe seg filmrettighetene til den allerede da. Den hadde nok ikke vært like teknisk imponerende, men manuset hadde muligens vært nærmere opphavsmaterialet. Eller ikke. Det vil vi jo aldri kunne vite. Jeg tror i alle fall ikke at Guillermo del Toro ville ha gjort en bedre jobb som regissør enn Peter Jackson på dette prosjektet. Man må uansett huske på at dette bare er den første av tre filmer. Kanskje det blir annerledes når man ser det som en helhet. Tross alle mine klager, er den første delen av den nye trilogien et visuelt eventyr, en stor kinobegivenhet og <em>mer</em> enn verdt billettprisen. Stikk og se den så fort du får sjansen. Husk 3D-briller!</p>

<style type="text/css">
  [style*="--aspect-ratio"] > :first-child {
      width: 100%;
  }
  [style*="--aspect-ratio"] > img {
      height: auto;
  }
  @supports (--custom:property) {
      [style*="--aspect-ratio"] {
          position: relative;
      }
      [style*="--aspect-ratio"]::before {
          content: "";
          display: block;
          padding-bottom: calc(100% / (var(--aspect-ratio)));
      }
      [style*="--aspect-ratio"] > :first-child {
          position: absolute;
          top: 0;
          left: 0;
          height: 100%;
      }
  }
</style>

<div style="--aspect-ratio: 16/9;">
  <iframe width="100%" src="https://www.youtube.com/embed/G0k3kHtyoqc" frameborder="0" allowfullscreen=""></iframe>
</div>


        </div>
      </li><li>
        <a href="/2012/12/09/rock-pa-glee-vis/">
          <h1 class="post-title p-name" itemprop="name headline">Rock på «Glee-vis»</h1>
        </a>
        <p class="post-meta">
          <time class="dt-published" datetime="2012-12-09T16:04:42+01:00" itemprop="datePublished">Dec 9, 2012
          </time>• <span itemprop="author" itemscope itemtype="http://schema.org/Person"><span class="p-author h-card" itemprop="name">brennum</span></span></p>
        <div class="post-content e-content">
          <p><strong>En hyllest til 80-tallets rockeballader med Tom Cruise i spissen som alkoholisert rockestjerne er et interessant utgangspunkt. Dessverre blir konseptet ødelagt av en fullstendig uoriginal og overfladisk historie.</strong>
<em>**</em></p>

<p><strong><!--more-->Originaltittel:</strong> Rock Of Ages</p>

<p><strong>Kategori:</strong> Musikal, komedie, drama
<strong>Regi:</strong> Adam Shankman
<strong>Skuespillere:</strong> Tom Cruise, Julianne Hough, Diego Boneta, Russel Brand, Alec Baldwin, Bryan Cranston, Cathrine Zeta-Jones, Paul Giamatti, Malin Akerman.
<strong>Spilletid:</strong> 2 timer og 3 minutter</p>

<p><a href="//filmbloggen.net/2012/12/09/rock-pa-glee-vis/rock-of-ages_3/" rel="attachment wp-att-8765"><img class="alignnone size-large wp-image-8765" src="//filmbloggen.net/wp-content/uploads//2012/12/Rock-of-Ages_3-620x413.jpg" alt="" width="620" height="413" /></a></p>

<p><strong>Adam Shankman er regissøren bak Hairspray, The Wedding Planner og en rekke Glee-episoder.</strong> Han er også kjent som dommer i programmet So You Think You Can Dance. Hans spesialitet er filmer om romantikk, musikk og livsglede. Slik som jeg ser det er dette en regissør med store ambisjoner om å lage feelgood/musikaler, men han mangler litt innovative ideer for å skape et originalt plott. Mesteparten av filmene hans er ikke overraskende proppet full av filmatiske klisjeer – måten karakterene, miljøet eller verden fremstår på. Rock Of Ages er beviset på at filmene til Shankman trenger et snev av original tenkning.</p>

<p><strong>Handlingen er enkel nok: en landsbyjente (Julianne Hough) drar til Hollywood for å bli stjerne, oppfatter at det kreves mer enn oppmøte for å bli berømt og ender opp med å jobbe på en nedslitt bar.</strong> Der møter hun sin soulmate (Diego Boneta), en ukjent mannlig artist som også drømmer om å bli rockestjerne. Alt sirkulerer rundt baren Bourbon Room – et lokale som er i ferd med å stenges fordi den styres av to komplette idioter (Alec Baldwin og Russel Brand). Men Stacee Jaxx (Tom Cruise) kommer for å gjenopplive barens rykte ved å holde en forrykende konsert. Og det er herifra og utover at sutringen begynner: Hvorfor får vi ikke penger for bevare det sorte hullet av en bar? Hvorfor blir jeg ikke rockestjerne når alle andre er det?</p>

<p><strong>Dette er tross alt en film som hyller Hollywood (mulighetenes by) like mye som den hyller rockemusikken.</strong> Dessverre så mye at musikken blekner i forhold. Journey, Def Leppard, Guns’n’Roses, Bon Jovi og Twisted Sister er blant noen av artistene som blir hyllet i Rock Of Ages. Sangene er ganske tøffe – dette kommer fra en som vanligvis hører på electronica – men de mangler allikevel litt nerve for å vekke den lille rocker’n i meg. De prøver å få ut headbangeren i deg ved å fremføre rock på «Glee-måten». Det funker jo ikke.</p>

<p><strong>Regissøren er også en noenlunde flink koreograf.</strong> Hver musikalske scene i Rock Of Ages inneholder et dansenummer der alt gjøres i sakte film. Poenget er at det skal virke grasiøst, sjelfullt og engasjerende, men for meg blir det for unaturlig og corny. Måten de sjangler seg opp/ned/under/over kulisser med håpefulle blikk opp mot himmelen/taket. Det føles en smule overdramatisk. De kunne like gjerne sittet helt stille på en stol og sunget, det hadde gitt mer mening.</p>

<p><strong>Tom Cruise har en birolle, men det er han som stjeler mest oppmerksomhet; ikke Julianne Hough og Diego Boneta.</strong> Han har en flott sangstemme og lever seg bra inn i rollen som Stacee Jaxx – tidenes største rockestjerne. Som alkoholiker og skjørtejeger er han den mest interessante og troverdige karakteren i filmen. Når det gjelder romantikerne, det vil si de resterende karakterene, gir de oss for lite å gå på, med unntak av Paul Giamatti som slesk manager. Han skuffer aldri, men jeg skjønner ikke hvorfor han gadd å bli med i dette musikalske våset. Det samme gjelder Bryan Cranston (som er en personlig favoritt). Han er visst med i alt nå for tiden, så det forundrer meg ikke akkurat at han dukker opp her også.</p>

<p><strong>Med så mange talentfulle stjerner med på rollelisten skulle man vel tro at det kom noe godt ut av det, men nei!</strong> Cruise hever filmen noen hakk, men med to uerfarne hovedkarakterer og en ufattelig ordinær og kjip historie ender dette i en tafatt karaokekveld. Det spiller ingen rolle hvor motiverte eller ekstatiske skuespillerne er, de er fanget i en dårlig historie og det er ingen vei ut.</p>

<style type="text/css">
  [style*="--aspect-ratio"] > :first-child {
      width: 100%;
  }
  [style*="--aspect-ratio"] > img {
      height: auto;
  }
  @supports (--custom:property) {
      [style*="--aspect-ratio"] {
          position: relative;
      }
      [style*="--aspect-ratio"]::before {
          content: "";
          display: block;
          padding-bottom: calc(100% / (var(--aspect-ratio)));
      }
      [style*="--aspect-ratio"] > :first-child {
          position: absolute;
          top: 0;
          left: 0;
          height: 100%;
      }
  }
</style>

<div style="--aspect-ratio: 16/9;">
  <iframe width="100%" src="https://www.youtube.com/embed/USxhXb5VC5E" frameborder="0" allowfullscreen=""></iframe>
</div>


        </div>
      </li></ul>

    <!-- Pagination links -->
    <div class="pagination">
      
      <a href="/page10" class="previous">
        Previous
      </a>
      
      <span class="page_number ">
        Page: 11 of 75
      </span>
      
      <a href="/page12" class="next">Next</a>
      
    </div>

  <p class="feed-subscribe">
      <a href="/feed.xml">
        <svg class="svg-icon orange"><use xlink:href="/assets/minima-social-icons.svg#rss"></use></svg><span>Subscribe</span>
      </a>
    </p></div>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Filmbloggen</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Filmbloggen</li></ul>
      </div>

      <div class="footer-col footer-col-2"><ul class="social-media-list"></ul>
</div>

      <div class="footer-col footer-col-3">
        <p>I dont trust horses. Their shoes are permanent. Who makes that sort of commitment to a shoe?! – Arthur
</p>
      </div>
    </div>

  </div>

</footer>
</body>

</html>
