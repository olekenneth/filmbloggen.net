---
id: 4048
title: TV-serie om Hannibal Lecter
date: 2012-06-08T15:39:44+00:00
author: Hans-Kristian Rangnes
layout: revision
guid: http://filmbloggen.net/2012/06/08/4045-revision-2/
permalink: /2012/06/08/4045-revision-2/
---
Mads Mikkelsen har fått hovedrollen i en ny tv-serie om Hannibal the Cannibal.  
<img class="alignnone size-large wp-image-4046" src="http://filmbloggen.net/wp-content/uploads//2012/06/hannibal-lecter-620x331.jpg" alt="" width="620" height="331" />  
Det har jo vært kjent ganske lenge at det skal lages en tv-serie om Hannibal Lecter. Skaperen av serien er Bryan Fuller og nå er det bestemt at Hannibal skal spilles av Mads Mikkelsen som er mest kjent fra King Arthur, Clash of The Titans og Casino Royale. Jeg må si meg enig med Thor Joachim Haga i [montages.no](http://montages.no). Han sier:  
&laquo;Det er selvfølgelig ingen tvil om at Mikkelsen er en kapabel skuespiller, men igjen ble jeg slått av hvor aparte valget virket. Han ligner overhodet ikke på [Anthony Hopkins](http://montages.no/filmfolk/anthony-hopkins) (i den grad slikt er viktig) og er allerede 46 år. Det er med andre ord begrenset hvor langt tilbake i tid man kan gå.&raquo;

Anthony Hopkins som Hannibal Lecter er en av mine favorittkarakterer i oppveksten og tro det eller ei, så var Red Dragon og Silence of the Lambs mye av grunnen til at min filminteresse ble så stor som den er. Jeg er absolutt nysgjerrig på hva Fuller klarer å få til med denne serien, men det kan fort også bli en total katastrofe.

På IMDb får vi følgende setning på hva vi kan forvente i forhold til historien.

> Explores the early relationship the renowned psychiatrist and his patient, a young FBI criminal profiler, who is haunted by his ability to empathize with serial killers

Det blir spennende å se hva det blir ut av dette. Hva er _dine_ forventninger?