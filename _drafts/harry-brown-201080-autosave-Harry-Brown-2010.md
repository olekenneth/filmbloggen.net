---
id: 5043
title: Harry Brown (2010)
date: 2012-07-12T00:31:04+00:00
author: Per Morten Mjølkeråen
layout: revision
guid: http://filmbloggen.net/2012/07/12/80-autosave/
permalink: /2012/07/12/80-autosave/
---
**Daniel Barber har lagd en fantastisk film som skildrer livet i England i dag. Et miljø som er i fritt fall!**

&nbsp;

[<img class="alignnone size-full wp-image-81" src="http://filmbloggen.net/wp-content/uploads//2011/04/harry-brown-sofa.jpg" alt="" width="528" height="326" />](http://filmbloggen.net/wp-content/uploads//2011/04/harry-brown-sofa.jpg)

**Originaltittel:** Harry Brown**  
Kategori:** Thriller  
**Spilletid:** 1 time og 43 minutter  
**Regissør:** Daniel Barber  
**Med:** Michael Caine, Emily Mortimer og David Bradley

Michael Caine (kjennes av de fleste som butleren i Batman) spiller Harry, en eldre mann med en døende kone og et trist liv i høyblokkslum. Eneste løft i hverdagen er pubstundene over sjakkbrettet med hans gamle venn Leo. Utenfor Harrys lukkede lille tilværelse, foregår et omfattende sivilisasjonskrakk: Ungdsomsgjenger tar over med narkotika, vold og hensynsløs adferd. Harry går pustende omveier rundt dette; han er syk av lungeemfysem.

Når han gode venn Leo blir brutalt myrdet av en av ungdomsgjengene som har mobbet Leo bestemmer Harry seg for å utøve sin egen form for rettferdighet.

Det jeg likte veldig godt med denne filmen er at vår helt, Harry Brown blir verken supermann eller totalt umenneskelig. I en virkelig krise, utløses «bare» de instinktene han er blitt opplært til som soldat, fra tiden han var marinejeger og kjempet i Nord-Irland. Han tar på seg å finne de som drepte hans beste venn og ingenting står i hans vei, med unntak av en gammel kropp og lungeemfysem. Jeg likte godt at det ikke blir glemt i en film som handler om hevn, nemlig at hovedpersonen vår er 77 år gammel!

Dette er en film med store doser troverdig britisk samfunnskritikk og en Michael Caine i storform. Men jeg skal innrømme at det var steder i filmen der utviklingen gikk veeeldig sakte og perioder der jeg kjedet meg. Men alt i alt en klassefilm som leverte over OK underholdning.