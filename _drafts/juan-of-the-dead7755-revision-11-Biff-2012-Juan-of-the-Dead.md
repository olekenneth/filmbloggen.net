---
id: 7771
title: 'Biff 2012: Juan of the Dead'
date: 2012-10-27T12:54:49+00:00
author: Karina
layout: revision
guid: http://filmbloggen.net/2012/10/27/7755-revision-11/
permalink: /2012/10/27/7755-revision-11/
---
**Varm opp lattermusklene og nyt blodige,spektakulære scener i denne spansk-cubanske herligheten!**  
** **  
**Originaltittel:** Juan de los Muertos  
**Sjanger:** Skrekk / Komedie  
**Regi:** Alejandro Brugués  
**Manus:** Alejandro Brugués  
**Skuespillere:** Alexis Diaz de Villegas, Jorge Molina, Andrea Duro, Andros Perugorría, Jazz Vilá, Eliecer Ramírez  
**Spilletid:** 1 time, 36 min

<p style="text-align: center">
  <a href="http://filmbloggen.net/?attachment_id=7762" rel="attachment wp-att-7762"><img class="aligncenter size-large wp-image-7762" src="http://filmbloggen.net/wp-content/uploads//2012/10/Juan-of-The-Dead-bilde-04-620x333.png" alt="" width="620" height="333" /></a>
</p>

**Juan** **(Alexis Diaz de Villegas) og hans bestekompis Lázaro (Jorge Molina) er kjent for å nyte det cubanske livet på latsiden, men det viser seg at de er villige til kjempe hardt for å kunne bevare denne livsstilen.** For da dagen kommer og zombier overtar Cuba, tar juan opp kampen sammen med sine venner.  Juan skjønner raskt at det kan gjøres butikk av å hjelpe Cubas befolkning, som med ett befinner seg i situasjonen av å måtte få sine zombiefiserte familiemedlemmer drept. Slagordet lyder dermed  ”Juan of the dead, we kill your beloved ones”. Spørsmålet er hvor lenge kan en slik situasjon egentlig holdes under kontroll?

<p style="text-align: center">
  <a href="http://filmbloggen.net/?attachment_id=7757" rel="attachment wp-att-7757"><img class="aligncenter size-full wp-image-7757" src="http://filmbloggen.net/wp-content/uploads//2012/10/Juan-of-The-Dead-bilde-02.jpg" alt="" width="608" height="380" /></a>Gervasio Iglesias, Inti Herrera
</p>

**Ideen for** _Juan of the Dead ****_**kom til Alejandro Brugués ved å se på realiteten av Cuba, der alle ”godtar” problemene landet kommer opp i**. De velger enten å tjene penger på problemet, later som alt er ok eller så kaster de seg til sjøs og forlater øyen. Så i Alejandro’s øyne var folket allerede zombifisert og nå var det på tide å gi dem en helt. En som velger å gå andre veier og sier nå er det nok, la oss kjempe for en endring.

**Jeg var redd dette skulle bli en ny** _Shaun of the dead (2004),_ **men da tok jeg feil**. Riktig nok nikker filmen til sin forgjenger, men dette er en helt ny film. Det er vanlig i zombiefilmer at ingen har hørt om de levende døde, men denne filmen tar dette konseptet til ett nytt nivå. Her møter folk opp til protest mot zombiene fordi befolkningen tror de er dissidenter (motarbeidere av den etablerte politikk / stat) fra USA. Lokalbussen for eksempel, kjører dermed fortsatt som normalt og våre helter er fulle og ute etter å tjene penger.

<p style="text-align: center">
  <a href="http://filmbloggen.net/?attachment_id=7758" rel="attachment wp-att-7758"><img class="aligncenter size-large wp-image-7758" src="http://filmbloggen.net/wp-content/uploads//2012/10/Juan-of-The-Dead-bilde-03-620x333.png" alt="" width="620" height="333" /></a>Gervasio Iglesias, Inti Herrera
</p>

**Måten de dreper zombiene på er bare helt fantastisk.** De bruker alt fra macheter til spretterter, mens bruken av de velkjente skytevåpnene ser vi sjeldent. Noe annet som er veldig uvanlig er blandingen av langsomme og raske zombier, men dette er noe som fungerer bra for filmen. Hovedkarakterene er også noe for seg selv, vi har El Primo (Eliecer Ramírez) som ved første øyekast virker som den kjempen, men svimer av ved synet av blod. Vi har også Lazaro som er veldig rett fram om sine seksuelle lyster og onanerer gjerne offentlig.

**Liker du skrekkomedier anbefaler jeg deg å sjekke ut Juan of the Dead.** Her får du alt fra grenseløs humor blant gode venner til en særdeles blodig zombiemassakre. Alejandro Brugués har virkelig tøyd grenser for å gi oss en blodig zombiefilm. Samtidig klarer han å blande inn Cubas samfunnsproblemer uten at det blir en dokumentar. Dette er en film som regissøren har lagt sjelen sin i og hvor hans forskjærlighet for zombier skinner gjennom.