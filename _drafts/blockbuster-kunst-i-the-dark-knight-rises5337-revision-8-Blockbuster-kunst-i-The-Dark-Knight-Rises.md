---
id: 5347
title: Blockbuster-kunst i The Dark Knight Rises
date: 2012-07-24T16:57:22+00:00
author: Per Morten Mjølkeråen
layout: revision
guid: http://filmbloggen.net/2012/07/24/5337-revision-8/
permalink: /2012/07/24/5337-revision-8/
---
**The Dark Knight Rises er den tredje og siste Batman-filmen fra Christopher Nolan. Det kan også diskuteres om det er den beste i mannens filmografi, men om den er det eller ei, dette er ordentlig Blockbuster-kunst.** 

**Originaltittel:** The Dark Knight Rises  
**Sjanger:** Action / Drama / Eventyr  
**Regi:** Christopher Nolan  
**Manus:** Christopher Nolan / Jonathan Nolan  
**Skuespillere:** Christian Bale, Michael Caine, Gary Oldman, Tom Hardy, Anne Hathaway, Joseph Gordon-Levitt, Marion Cotillard, Morgan Freeman

<a href="http://filmbloggen.net/?attachment_id=5339" rel="attachment wp-att-5339"><img class="alignnone size-large wp-image-5339" src="http://filmbloggen.net/wp-content/uploads//2012/07/16-620x310.jpg" alt="" width="620" height="310" /></a>

The Dark Knight Rises tar plass 8 år etter The Dark Knight, hvor Batman tok på seg skylden for Harvey Dents kriminelle handlinger, så hans visjon kunne leve videre og holde organisert kriminalitet unna Gothams gater. Byen har da klart seg uten den maskerte mannen i så mange år, men når den psykotiske Bane kommer på besøk må Bruce og Batman møte livet på nytt.

**Jeg gikk inn i The Dark Knight Rises uten å vite noe om Banes intensjoner eller idéer. Jeg visste ikke hva han ønsket med Batman/Gotham, og filmen ga meg en eksplosiv og spennende historie. Av den grunn vil jeg ikke gå i detalj på filmens plott, men jeg kan forsikre hver og én av dere at Nolan klarte det umulige. Han skapte en nær perfekt konklusjon for en av nåtidens største filmserier.** 

Historien holdt på spenningen fra start til slutt, og selv om de siste scenene ble litt klisjepreget for min del, passet de perfekt i filmens univers. Jeg ville vite mer om Bane, Catwoman og de andre karakterene og filmen ga meg bit etter bit og holdt meg fullstendig interessert fra start til slutt. Når en film går oppimot en tre timers spilletid er det sjeldent at jeg aldri ser på klokken, men her ville jeg bare at den skulle fortsette.

Den uttalelsen betyr kanskje enda mer når jeg sier at Inceptions siste akt ble for langdrøyd for min smak. Det er da mange likheter mellom Inception og The Dark Knight Rises (og andre filmer fra Nolan) og det er tydelig at han har mestret idéen om å blande blockbuster-film med mer indie-stiliserte historier som ønsker å si noe. For når vi ser tilbake på Nolans filmografi var det nettopp slik han startet, med Following/Memento etc., og i de siste årene har han mestret blockbuster-markedet, for å kombinere dem fullstendig med Inception og The Dark Knight Rises.

The Dark Knight Rises er også den Nolan-filmen hvor karakterene utpreger seg mest. Noe som er en stor uttalelse når vi ser tilbake på The Dark Knight og Memento. Det var kanskje en av de mest diskuterte aspektene jeg hørte når de første trailerene for The Dark Knight Rises kom; Kan virkelig Tom Hardy overgå Heath Ledger i skurke-rollen? Det er vanskelig å si rent skuespillerteknisk, siden Tom Hardys ansikt er tildekt og stemmen manipulert, men dramaturgisk fungerte Bane enda bedre enn The Joker. Han var ikke bare et verbalt trusselbilde, som The Joker i stor grad var, for det Bane truet med, det ble gjort.

**Dette er definitivt årets sommerfilm, og det kommer fra en som absolutt ikke trodde det på forhånd (Alien-fan). Den er intens på det audiovisuelle, hvor lydsporet til Hans Zimmer virkelig skinner, og det dramaturgiske er mesterlig utført og sementerer Nolan som en av nåtidens sterkeste blockbuster-regissører.**


** 

<div class="video-shortcode">
</div>

</strong>