---
id: 6898
title: Sterk kostymedrama fra Danmark
date: 2012-09-10T23:25:25+00:00
author: Per Morten Mjølkeråen
layout: revision
guid: http://filmbloggen.net/2012/09/10/6869-revision-16/
permalink: /2012/09/10/6869-revision-16/
---
**Våre naboer i Danmark er etter min mening Skandinavias ukronte filmkonger, og med En kongelig affære viser Nicolai Arcel at han bør bli invitert på fest med Von Trier og Refn.<!--more-->**

**Originaltittel:** En kongelig affære  
**Sjanger:** Kostymedrama / Romantikk  
**Regi:** Nicolaj Arcel  
**Manus:** Nicolaj Arcel og Rasmus Heisterberg  
**Skuespillere:** Mads Mikkelsen, Alicia Vikander, Mikkel Boe Følsgaard, Trine Dyrholm, Thomas W. Gabrielson.

<a href="http://filmbloggen.net/?attachment_id=6870" rel="attachment wp-att-6870"><img class="alignnone size-large wp-image-6870" src="http://filmbloggen.net/wp-content/uploads//2012/09/glntwpf10-620x348.jpg" alt="" width="620" height="348" /></a>  
_Foto: Jiri Hanzn_

**_En kongelig affære_ er et intenst kostymedrama som byr på kongelige intriger, nydelig fotoarbeid og ikke minst herlige kostymer.** Vi befinner oss i det Danske kongehuset på 1770-tallet, hvor den gale kongen, Christian VII er gift med Caroline fra England. Hoffet hyrer inn den tyskfødte legen Struensee, som skal fungere som kongens livlege. Spillet blir da veldig farlig når Struensee og Caroline utvikler sterke følelser for hverandre og går bak kongens rygg.

**De som har fulgt godt med i historietimene på ungdomskolen vet nok hvordan denne historien ender, og at den franske revolusjon er like rundt hjørnet.** Idéene som sto sentralt under denne revolusjonen er da begynt å ta form hos mange, inkludert Struensee. Struensee utvikler et tett personlig forhold til kongen, og hans makt blir sterkere for hvert år som går. Han er først opptatt av at kongen skal engasjere seg i landets politiske saker, men når det ikke fungerer blir det til at han selv tar viktige avgjørelser for en likegyldig konge. Han praktiserer flere av sine (da) kontroversielle idéer og kaster utallige nye lover mot det danske folk. Samtidig som han spiller et politisk spill med hoffet og folket, skjer det mye bak gardinene hos dronning Caroline.

**Nicolai Arcel som tidligere har skrevet manuset for _Menn som hater kvinner_** beviser her at han også vet hvordan en sitter i registolen. De forskjellige intrigene og problemstillingene filmen tar opp har vi sett i utallige andre filmer, både fiksjon og fakta, men her blir det aldri en klisjé. De følelsesladdede scenene mellom Struensee og Caroline er troverdig og viser virkelig at Mads Mikkelsen fortjener all den skryt han får. Men, det er faktisk nykommer Alicia Vikander som imponerer mest. Det er lett å tro på deres frustrasjon, sorg og glede. Alt de går gjennom i filmen er noe man kan kjenne seg igjen i. Når sant skal sies skal også Mikkel Følsgaards rolletolkning av kongen applauderes, men han faller litt ned mellom sine to kollegaer.

**Siden dette er et kostymedrama må kostymene, musikken og fotoarbeidet ligge i fokus.** Spesielt kostymene og fotoarbeidet skiller seg ut som noe unikt og fryktelig solid. Jeg er ingen kleskjenner, men vet å gjenkjenne et autentisk kostyme fra denne tidsperioden.

**Fotoarbeidet til Rasmus Videbæk følger ett par Hollywood-konvensjoner** hva komposisjon- og lysprinsippene gjelder, men det fungerer veldig godt her. Det lar oss nyte den vakre arkitekturen og de fine kostymene på en uforstyrrede måte og fra tid til annen satt jeg bare å smilte. Videbæk klarer også å fange filmens karakterer på en ypperlig måte, og det er mye å ta hensyn til når du har hoffet, arbeidere og generellt en stor folkemengde å ta hensyn til. Men, det er de intime scenene mellom Mikkelsen og Vikander som virkelig er nevneverdig.

**En kongelig affære er en film jeg gikk inn i med stor skepsis. Denne type kostymedrama blir ofte veldig god, eller veldig dårlig, og den tidlige kritikken var litt blandet. Min skepsis ble fort bortfeid av alt fra skuespillerprestasjonene til iscenesettelsen som fengslet meg i Danmarks 1770-talls-univers. Jeg kan trygt anbefale denne til alle og enhver som liker kostymedrama, og til dem som ikke gjør det. </p>