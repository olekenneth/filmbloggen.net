---
id: 2437
title: Morsomheter og mordforsøk
date: 2012-02-05T13:38:04+00:00
author: brennum
layout: revision
guid: http://filmbloggen.net/2012/02/05/1454-revision-21/
permalink: /2012/02/05/1454-revision-21/
---
**Horrible Bosses er stjernespekket og veldig godt gjennomført!**<!--more-->

**Originaltittel:** Horrible Bosses  
**Kategori:** Komedie  
**Spilletid:** 1 time og 33 minutter  
**Regissør:** Seth Gordon  
**Med:** Jason Bateman, Jason Sudeikis, Charlie Day, Kevin Spacey, Jennifer Aniston og Colin Farrell  
<a href="http://filmbloggen.net/2011/10/18/morsomheter-og-mordforsok/horrible-bosses/" rel="attachment wp-att-1507"><img class="alignnone size-large wp-image-1507" src="http://filmbloggen.net/wp-content/uploads//2011/10/jkfjqyd33-620x413.jpg" alt="" width="620" height="413" /></a>  
Horrible Bosses handler om 3 venner som har det tilsynelatende bra, men de har en ting til felles, de hater sjefene sine. Jason Bateman jobber hardt for å få en forfremmelse, men sjefen hans gjør det til et helvete for ham. Mens Jason Sudeikis ikke gjør annet enn å irritere seg over den kokainavhengige nye sjefen sin. Og Charlie Day ønsker bare å slippe å bli seksuelt trakassert av sjefen sin. Så de føler alle at sjefene deres står i veien for deres lykke, og de bestemmer seg derfor etter en liten runde med brainstorming for å drepe dem. For dem virket det som den smarteste og mest lettvinte løsningen på problemene deres.

Gjennom filmen møter de på mange hindringer og utfordringer som kompliserer deres mål. Noen ganger er det morsomme komplikasjoner, andre ganger blir det litt tåpelig. Men humoren i filmen er upåklagelig. Regissøren har erfaring fra komiserier som f.eks The Office og Parks & Recreation. Disse seriene og Horrible Bosses deler de samme kvalitetene som bidrar til å gjøre dem legendariske. De latterliggjør jobblivet på en ironisk og komisk måte. Alt er satt i et realistisk miljø, men atferden og handlingene er så oppfinnsomt urealistiske at det blir umåtelig morsomt.

Charlie Day spiller en meget eksentrisk karakter, han er uten tvil den morsomste av de 3. Karakteren og det han gjør er som en bærebjelke for filmen. Bateman og Sudeikis sine roller virker forutsigbare og kjedelige i forhold. Men som en trio er de nesten uovervinnelige. Kevin Spacey er virkelig sjefen fra helvete, han er selvsentrert, utspekulert og ond. Mens Colin Farrell spiller en slags utemmet quasi-versjon av Charlie Sheen. Jennifer Aniston spiller en sexy tannlege med alvorlige maktproblemer. Tilsammen danner alle en god blanding av karakteristikk, noe som er dødsnødvendig for at en film skal kunne nytes og fordøyes korrekt.

Denne filmen anbefales til alle som liker snodige komedier. Skuespillerne gjør dette til en velykket komedie. Deres innlevelse og engasjement skaper en slags god balense i filmen, og dialogen er magisk til tider. Filmen er smart gjennomtenkt, godt utført og herlig rollebesatt.