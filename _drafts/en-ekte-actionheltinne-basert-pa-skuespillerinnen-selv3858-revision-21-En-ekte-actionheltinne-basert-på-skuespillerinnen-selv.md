---
id: 3910
title: En ekte actionheltinne, basert på skuespillerinnen selv
date: 2012-06-01T20:18:33+00:00
author: Hans-Kristian Rangnes
layout: revision
guid: http://filmbloggen.net/2012/06/01/3858-revision-21/
permalink: /2012/06/01/3858-revision-21/
---
**Haywire slippes på Blu-Ray og DVD den 6. juni. Er dette noe du bør skaffe deg til samlingen din?<!--more-->**

**Originaltittel:** Haywire  
**Kategori:** Action/thriller  
**Regi:** Steven Soderbergh  
**Skuespillere:** Gina Carano, Michael Douglas, Ewan McGregor, Michael Fassbender.  
**Spilletid:** 1 time og 55 min.

<a href="http://filmbloggen.net/2012/05/31/en-ekte-actionheltinne-basert-pa-skuespillerinnen-selv/haywire/" rel="attachment wp-att-3860"><img class="size-large wp-image-3860 alignnone" src="http://filmbloggen.net/wp-content/uploads//2012/05/haywire-620x412.jpg" alt="" width="620" height="412" /><br /> </a>Da Steven Soderbergh så Gina Carano på TV i forbindelse med Mixed martial arts (en internasjonal kampsport), lagde han filmen Haywire basert på henne. En mer ekte actionheltinne får du vel ikke?

Haywire handler om en black ops super soldat som søker hevn etter hun blir forrådt av sine egne.

Selv om historien i filmen er noe tynn til tider, skal det ikke stå på action, og mannfolk som får bank av én eneste dame. Soderbergh leker med actionscener uten musikk, noe som er en nervepirrende effekt i seg selv. I tillegg vil jeg si at actionscenene virker uflidde og litt ”klønete” til tider, noe som gjør at det hele virker mer realistisk enn hva vi kanskje er vant med.

Soderbergh har fått med seg store navn i filmen, blant annet Michael Douglas, Antonio Banderas, Ewan McGregor, Channing Tatum og Michael Fassbender. Men det er Gina Carano som er stjernen i filmen. Det er henne vi følger, og det hun får vite, får vi også vite.

Hvis du er lei av typisk Hollywood- action, og vil se en ekte dame slå fra seg, er dette filmen for deg. Personlig syntes jeg denne filmen var både barsk og autentisk. Passer godt til en fredagskveld i sofaen med popcorn og cola.

<div class="video-shortcode">
</div>