---
id: 2272
title: Smittefare for svingende!
date: 2012-02-01T14:05:32+00:00
author: brennum
layout: revision
guid: http://filmbloggen.net/2012/02/01/2154-revision-26/
permalink: /2012/02/01/2154-revision-26/
---
**Verden trues av et mystisk og fortspredende virus. Hvordan det sprer seg er det ingen som vet. Det vi vet er at alt hviler i hendene på et fåtall leger som må finne en kur, og det raskt!**

**<!--more-->Originaltittel:** Contagion

  
**Kategori:** Drama & Thriller  
**Regi:** Steven Soderbergh  
**Skuespillere:** Matt Damon, Kate Winslet, Laurence Fishburne, Jude Law, Gwyneth Paltrow, Marion Cotillard, John Hawkes, Armin Rhode.  
**Spilletid:** 1 time og 46 minutter

<a href="http://filmbloggen.net/?attachment_id=2229" rel="attachment wp-att-2229"><img class="alignnone size-large wp-image-2229" src="http://filmbloggen.net/wp-content/uploads//2012/01/contagion-still2-620x348.jpg" alt="" width="620" height="348" /></a>

Steven Soderbergh kjenner vi kanskje best for Ocean&#8217;s triliogien. De filmene er vittige, smarte og unike. Ikke mye ulikt denne filmen. Men det er forøvrig lite skøyerstreker i denne filmen, dette er blodig alvor!

Vi befinner oss i en nær fremtid. Vi følger mange forskjellige mennesker og deres møte med et ubarmhjertelig dødelig virus. Filmens standpunkt er realistisk. Mange dør selvsagt under epidemier, ingen grunn til å påpynte det, det er jo tross alt ikke et utenkelig scenario. Det denne filmen gjør ulikt mange andre katastrofefilmer er at den forbeholder et realistisk verdensbilde. Filmer som &laquo;2012&raquo; og &laquo;The Day After Tomorrow&raquo; har en lei tendens av å virke overdramatiske. Overlevelseshistoriene er bemerkelsesverdige, men utrolig usannsynlige. Denne filmen forholder seg til det at folk vanligvis dør under katastrofer, og man trenger ikke ha et symfoniorkester for å demonstrere hvor episk det var at de overlevde. Virkeligheten er en helt annen, livet er uforutsigbart og urettferdig i blant. Filmen demonstrerer det veldig tydelig.

Vi ser historien fra mange kanter. Alan Krumwiede(Jude Law) er bestemt på å bevise en konspirasjonsteori som ville rystet jordens overflate dersom den utfoldet seg. Vi ser også historien fra legene Ellis Cheever(Laurence Fishburne) og Erin Mears(Kate Winslet) perspektiv. De jobber for harde livet for å finne en funksjonell kur på problemet. Måten de jobber for å forebygge flere dødsfall på virker nesten nytteløs. De er maktesløse i forhold til den ustoppelige virusspredningen. Det som er veldig bra med denne filmen er at situasjonene og handlingene som følger deretter er utrolig realistiske. Skuespillerne gjør en forrykende innsats, spesielt Matt Damon. Det er i slike filmer kjente skuespillere får vist hva de kan.

Det er sjelden jeg ser katastrofefilmer med et så rolig forhold til død og elendighet. Helsepersonell forholder seg helt kyniske og likegyldige til døden som omgår dem. Det er fantastisk godt utviklet og skildret. Andre katastrofefilmer har et naivt forhold til nettop tap av liv, men denne filmen forstår det godt. Den viser også hvordan hele verden reagerer på en krise lik denne. Panikk, opptøyer og plyndring er noe av det som preger verdensbilde. Det finnes lite positive hendelser i alt oppstyret.

Steven Soderbergh har skapt en kynisk framstilling av verden dersom det skulle komme til å møte på katastrofer i fremtiden. Det er brutalt ekte, svimlende deprimerende og rimelig intelligent. Filmen gir deg en &laquo;one way ticket to melancholia&raquo;. Dette er underholdning som krever litt av deg som tilskuer. Det krever tålmodighet og interesse. Contagion er absolutt verdt å se. Det er en uvanlig dramafilm om kampen om å overleve. Hvis du liker slike aspekter, vil du mest sannsynligvis like denne filmen.

&nbsp;