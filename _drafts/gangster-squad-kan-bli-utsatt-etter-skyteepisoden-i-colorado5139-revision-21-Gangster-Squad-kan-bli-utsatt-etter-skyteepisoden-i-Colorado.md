---
id: 8507
title: Gangster Squad kan bli utsatt etter skyteepisoden i Colorado
date: 2012-12-03T22:42:05+00:00
author: Hans-Kristian Rangnes
layout: revision
guid: http://filmbloggen.net/2012/12/03/5139-revision-21/
permalink: /2012/12/03/5139-revision-21/
---
**Det er umulig å overse den grusomme skyteepisoden som tok plass under midnattspremieren av The Dark Knight Rises tidligere denne uken. Til tross for det ville jeg ikke kommentere saken her på Filmbloggen før vi visste noe mer om den, og hva motivet til mannen egentlig var.<!--more-->**

<a href="http://filmbloggen.net/2012/07/22/gangster-squad-kan-bli-utsatt-etter-skyteepisoden-i-colorado/gangster-squad-1/" rel="attachment wp-att-5143"><img class="alignnone size-large wp-image-5143" src="http://filmbloggen.net/wp-content/uploads//2012/07/Gangster-Squad-1-620x390.jpg" alt="" width="620" height="390" /></a>

Ikke overraskende har denne hendelsen preget nyhetsbildet de siste dagene, og én ting er mer filmrelatert enn noe annet. Gangster Squad-traileren ble fjernet fra The Dark Knight Rises-visningene i Amerika grunnet en kontroversiell scene hvor vi blir vitne til en kinomasakre. Det kan jeg forstå og støtte. Men, nå har Warner Bros. satt Gangster Squads premieredato på benken og det vurderes om den skal utsettes, eller om den nevnte scenen skal fjernes fullstendig fra filmen.

Jeg kan ikke annet enn å bli oppgitt av dette. For det første ble denne scenen filmet sent 2011/tidlig 2012 og det vil være idiotisk å anta at denne scenen er en eksposisjon av den hendelsen. For det andre blir det irrasjonelt å fjerne en slik scene på grunn av dette. Å fjerne den vil kun skade filmen, for i følge regissøren er scenen et viktig punkt i filmens plott, og ikke føre med seg noe konstruktivt for filmen eller oss som et samfunn. Vold og terror er noe vi må leve med &#8211; uansett hvor trist det er &#8211; og vi kan ikke lukke øynene og late som om det ikke eksisterer.

Det finnes mange eksempler hvor scener har blitt fjernet grunnet grusomme hendelser i virkeligheten, hvor 11. september-angrepet er mest fremtredende. Den påvirket ikke bare filmindustrien der og da, men i mange år frem i tid, hvor vi fortsatt ser effekten. Det er ikke lett å nevne en film fra de to siste tiårne hvor et fly krasjer inn i en bygning. Jeg håper virkelig ikke at dette skjer igjen.

Til slutt vil jeg uttryke min kondolanse til alle som er påvirket av Colorado-hendelsen.