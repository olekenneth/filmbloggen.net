---
id: 9827
title: Half-Life eller Portal-film fra J.J. Abrams?
date: 2013-02-06T19:29:34+00:00
author: Per Morten Mjølkeråen
layout: revision
guid: http://filmbloggen.net/2013/02/06/9817-revision-9/
permalink: /2013/02/06/9817-revision-9/
---
**Han har ikke nok å gjøre med Star Trek: Into Darkness og Star Wars: Episode VII. **

<a href="http://filmbloggen.net/2013/02/06/half-life-eller-portal-film-fra-j-j-abrams/jjgabe530/" rel="attachment wp-att-9818"><img class="alignnone size-full wp-image-9818" src="http://filmbloggen.net/wp-content/uploads//2013/02/jjgabe530.jpg" alt="" width="530" height="349" /></a>

J.J. Abrams ser ikke ut til å være en mann som ønsker mer fritid enn absolutt nødvendig. I hvert fall ikke om uttalelsen fra Steam-skaper, Gabe Newell går i oppfyllelse. Under DICE-konvensjonen som for øyeblikket holder på i statene, holdt Newell og Abrams et felles panel, hvor de snakket om det narrative  aspektet i film og spill, og tok eksempler fra sine respektive prosjekter.

Newell kom også med en uttalelse som de fleste vil ha et eller annet forhold til. Han ønsker et samarbeid med Star Trek/Wars og Lost-skaper J.J. Abrams når det kommer til å lage en filmadaptasjon av enten Half-Life eller Portal.

> &laquo;Vi skal se om vi klarer å lage en Half-Life eller Portal-film sammen&raquo; &#8211; Gabe Newell, skaper av Steam.

Det ble ikke sagt mer enn dette, men det er mer enn nok til å starte spekulasjonene, teoriene og ønskene til enhver film/spillnerd i verden. Hvorvidt dette i det hele tatt er mer enn en forsnakkelse, eller urealistisk ønskedrøm fra de to mennene må vi bare vente å se, men både Newell og Abrams har store prosjekter i kommende tid.

**Tror du Half-Life eller Portal vil fungere som film? **