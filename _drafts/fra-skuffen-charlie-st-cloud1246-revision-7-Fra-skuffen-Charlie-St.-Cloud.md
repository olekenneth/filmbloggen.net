---
id: 1288
title: 'Fra skuffen: Charlie St. Cloud'
date: 2011-10-03T16:32:09+00:00
author: Hans-Kristian Rangnes
layout: revision
guid: http://filmbloggen.net/2011/10/03/1246-revision-7/
permalink: /2011/10/03/1246-revision-7/
---
****Det ser ut som om Zac Efron prøver å komme seg forbi stempelet som posterboy i Walt Disney-filmer. Han har fortsatt en lang vei å gå, men denne filmen er ikke så dårlig som den fort kunne vært.![](http://filmbloggen.net/wp-includes/js/tinymce/plugins/wordpress/img/trans.gif)<!--more-->****

**  
Originaltittel:** Charlie St. Cloud  
**Kategori:** Romantisk/Drama  
**Spilletid:** 1 time og 35 minutter  
**Regissør: **Burr Steers  
**Med: **Zac Efron, Amanda Crew, Kim Basinger,Chris Massoglia, Dave Franco, Charlie Tahan,Donal Logue, Tegan Moss  
<a href="http://filmbloggen.net/2011/10/03/fra-skuffen-charlie-st-cloud/film-title-charlie-st-cloud/" rel="attachment wp-att-1248"><img src="http://filmbloggen.net/wp-content/uploads//2011/10/sibrhem2-620x411.jpg" alt="" width="620" height="411" /></a>  
Basert på en roman er Charlie St. Cloud et romantisk drama med Zac Efron i hovedrollen. Charlie er en småby-helt med en stor fremtid foran seg. Han får et fullt stipend til en av de beste universitetene i landet og regnes som en av de beste seilerne i landet. En kveld er han ute å kjører bil med sin lillebror og han blir påkjørt bakfra av en beruset bilkjører og det ender opp med at hans lillebror dør og at han så vidt overlever. I denne følelsesladede filmen begir han seg ut på en romantisk ferd hvor han omfavner fortiden samtidig som han utforsker meningen med livet.

Charlie nekter å gi slipp på broren sin og han dropper skolen og blir værende i den lille byen. Han lovte sin lillebror å lære han å spille baseball hver eneste kveld før solnedgang. Så derfor går han hver kveld ut i skogen og leker med sin lillebror. Han stenger resten av verden ute og jobber på en kirkegård.

Filmen er godt regissert og spesielt seilscenene ser veldig bra ut. Filmen har en veldig dyp moral, men historien er litt for forutsigbar og skuespillet er ikke helt på topp. Jeg synes også at rollen til moren til Charlie, som er spilt av Kim Basinger, burde vært gjort litt mer ut av. Det blir også alt for mange scener med de blå øynene til Efron som kikker inn i solnedgangen. Det er sikkert for at han ikke skal miste de 14 år gamle fansene helt.

Som nevnt så er historien alt for forutsigbar og Efron er jo ikke akkurat en toppklasse-skuespiller. Men han har uten tvil blitt bedre siden High School Musical og det er fortsatt håp for han. Sånn utenom det så er det et rimelig standard romantisk drama, som funker greit synes jeg.