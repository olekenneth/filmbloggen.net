---
id: 9779
title: 'Fra skuffen: Lesbian Vampire Killers'
date: 2013-02-03T23:52:28+00:00
author: Karina
layout: revision
guid: http://filmbloggen.net/2013/02/03/9771-revision-2/
permalink: /2013/02/03/9771-revision-2/
---
**En fantastisk skrekk komedie om hensynsløse lesbiske vampyrer og to usannsynlige helter som ikke helt vet hva de holder på med.**

&nbsp;

**Originaltittel:** Lesbian Vampire Killers (2009)  
**Sjanger:** Skrekk / Komedie  
**Regi:** Phil Claydon  
**Manus:** Paul Hupfield, Stewart Williams  
**Skuespillere:** James Corden, Mathew Horn, MyAnna Buring, Paul McGann, Vera Fillatoua  
**Spilletid:** **1 time, 26 min**

<p style="text-align: center">
   <a href="http://filmbloggen.net/?attachment_id=9774" rel="attachment wp-att-9774"><img class="aligncenter size-full wp-image-9774" src="http://filmbloggen.net/wp-content/uploads//2013/02/Bilde-03.jpg" alt="" width="555" height="370" /></a>
</p>

**Jimmi Mclaren (Mathew Horn) og hans bestekompis Fletch (James Corden), bestemmer seg for å rømme fra hverdagen og satser på en billig fottur til den lille landsbyen Cragwich**. Det de ikke vet er at bygden er overfylt med lesbiske vampyrer som bare venter på at den siste arvingen av Mclaren’s blodslinje skal returnere. I legenden heter det seg at kun Mclarn’s blod kan reise vampyrdronningen Carmilla opp fra de døde. Han er også den eneste som kan drepe henne en gang for alle. Spørsmålet blir om bestekompisene er villige til å ta opp kampen og risikere alt for noen flotte svenske jenter, en prest og en gjeng med rølpete gamle mannfolk eller om de i stedet velger å forsvinne ved daggry.

**Ikke la filmtittelen lure deg for her har vi en flott britisk skrekk komedie.** Dette er ikke en typisk lesbisk romanse film men to kameraters kamp for overlevelse når de plutselig står ovenfor en gjeng med blodtørstige lesbiske vampyrer. Mathew Horn og James Corden er utrolig flinke til å spille på det dysfunksjonelle vennskapsforholdet til Jimmy og Fletch. De spiller karakterene fullt ut og sammen gjør de filmen til en stor komedie.

<p style="text-align: center">
  <a href="http://filmbloggen.net/?attachment_id=9777" rel="attachment wp-att-9777"><img class="aligncenter size-full wp-image-9777" src="http://filmbloggen.net/wp-content/uploads//2013/02/Bilde-02.jpg" alt="" width="602" height="400" /></a>
</p>

**Vampyrene i denne filmen er ganske ulik andre vampyrer både i hvordan de kan oppstå og i måten de dør på.**  Som kjent formerer vampyrer seg via deling av blod eller ved bitt. Carmilla’s forbannelse derimot, sørger for at hver eneste jente i landbygden forvandles til en lesbisk vampyr ved midnatt på hennes attenårs dag. Vanligvis brenner vampyrene opp og blir omgjort til aske når de dør, men her skytes det ut vampyrgørr fra sårene de er påført når de dør. Det er en del detaljer som minner om de gamle eventyrene.Du har filmens helt Jimmi som er den eneste som kan drepe Carmilla og redde en jomfru i nød og en bygd som lever i frykt og nesten ikke våger å snakke om ondskapen som herjer rundt dem.

**Filmens historie er rett og slett bare herlig og fantastisk morsom.** Du får følelsen av at Paul Hupfield og Stewart Williams har kost seg når de har skrevet dette manuset. De gir deg alt annet en seriøse samtaler og handlinger. Som eksempel har vi Fletch som fyller kondomene sine opp med helligvann for å bruke dem som våpen. Det er veldig normalt at det spilles mye på sex i skrekkfilmer, noe de også gjør i denne filmen. Her går de langt over grensen men det gjøres på en så humoristisk måte at det allikevel ikke blir for mye.

**Dette er en film jeg sterkt anbefaler.**  Du trenger ikke være vampyrfrelst for at denne skal falle i smak. Ønsker du deg en latterkule, er dette rette filmen å satse på.

<p style="text-align: center">
  <div class="video-shortcode">
  </div>
</p>