---
id: 849
title: 'Fra skuffen: Friday Night Lights'
date: 2011-09-12T16:52:55+00:00
author: Hans-Kristian Rangnes
layout: revision
guid: http://filmbloggen.net/2011/09/12/833-revision/
permalink: /2011/09/12/833-revision/
---
**Nok en idrettsfilm til &laquo;Fra skuffen&raquo;-spalten. Denne uka er det Friday Night Lights med Billy Bob Thornton som senere ble en suksessfull tv-serie.  
<a href="http://filmbloggen.net/?attachment_id=848" rel="attachment wp-att-848"><img class="alignnone size-full wp-image-848" src="http://filmbloggen.net/wp-content/uploads//2011/09/500full.jpg" alt="" width="400" height="253" /></a>  
Originaltittel: **Friday Night Lights  
**Kategori:** Drama/Sport  
**Spilletid:** 1 time og 58 minutter  
**Regissør:** Peter Berg  
**Med: **Billy Bob Thornton, Lucas Black,Jay Hernandez, Derek Luke, Garrett Hedlund, Tim McGraw

Friday Night Lights handler om det lokale high-school fotballaget Permian Panthers i Odessa, Texas. Filmen er en vanvittig skildring av en amerikansk småby. Det eneste som har noe å si det er am. fotball. Livet i byen er trist og stusselig. Delt av rasen og en økonomi som er helt krise. Guttene har for å si det mildt ikke mye å se fram til i livet. Men som filmen sier: &laquo;Every friday hope comes alive&raquo;. Alle butikker stenger og alle av Odessa&#8217;s innbyggere går på kamp. Fotballtreneren for mer betalt enn rektoren på skolen og det finnes rett og slett ingenting annet å gjøre enn å bli besatt av fotball. For å best forklare hvilke tilstander det er så er det når en av byens innbyggere ringer inn til den lokale radiokanalen etter at Panthers har tapt: &laquo;there is to much learning going on at that school&raquo;. Det er rett og slett helt sykt hvor mye fotball betyr.

Filmen fokuserer på flere personer i løpet av to timer. Men han vi får sett mest til er Coach Gary Gaines, spilt av Billy Bob Thornton. Ingen andre i byen får merke mer på det enorme presset. Om det er på en fancy middag eller noen han møter på gata. Alle har en mening om hvordan han bør spille og hvem som skal spille. Gaines ignorerer bare og nikker høflig.

Både Billy Bob Thornton, Tim McGraw og Derek Luke leverer solide prestasjoner. Men Lucas Black derimot er jo like katastrofe her som han er i alle filmer. For de som ikke vet hvem han er så er det hovedpersonen i Fast and the Furious: tokyo drift. Han drar mye av filmen ned i gjørma for min del.

Fotballscenene i filmen er spektakulære og er sinnsykt godt gjennomført. Atmosfæren fra byen og innbyggerne er godt skildret og det er ikke mye å si på dybden til de forskjellige karakterene (derfor det ble tv-serie selvfølgelig). Problemet med filmen er kanskje det at liker du ikke amerikansk fotball, liker du ikke filmen. Her er det ingen dypere historie som i Remember the Titans eller Glory Road. Her er det fotballgalskap fra start til slutt. Og det er jo det som er sjarmen.

Etter siste kamp så prater guttene om hva de skal gjøre resten av livet. Det er lenge igjen av skolen, men de vet at for de er det over. Ingen av de har gode nok karakterer til å komme seg videre i livet med noe annet enn fotball. Men man vet jo ikke helt om man skal le eller grine når filmen er slutt. Det er en av de guttene vi hører om som kom seg videre på college. Resten av gjengen ble værende i Texas og fikk seg drittjobber. Alt i alt en film som passer for deg som er glad i sportsfilmer.