---
id: 8565
title: Endelig en realistisk kjærlighetsvise
date: 2012-06-17T15:44:26+00:00
author: Hans-Kristian Rangnes
layout: revision
guid: http://filmbloggen.net/2012/06/17/4220-revision-7/
permalink: /2012/06/17/4220-revision-7/
---
#### “Weekend” er uten tvil årets homsefilm. Men ikke se bort ifra at den også er årets kjærlighetsfilm.<!--more-->

<span class="Apple-style-span" style="font-weight: normal"><strong>Originaltittel: </strong>Weekend<br /> <strong><strong>Kategori:</strong></strong> Drama / Kjærlighet<strong><br /> <strong>Spilletid:</strong> </strong>1 time og 32 minutter<strong><br /> <strong>Regissør: </strong></strong>Andrew Haigh<br /> <strong>Med: </strong>Tom Cullen, Chris New, Jonathan Race,Laura Freeman, Jonathan Wright, Loretto Murray.<strong><br /> </strong><a href="http://filmbloggen.net/2012/06/17/endelig-en-realistisk-kjaerlighetsvise/ctyqdbv10/" rel="attachment wp-att-4224"><img class="alignnone size-large wp-image-4224" src="http://filmbloggen.net/wp-content/uploads//2012/06/ctyqdbv10-620x446.jpg" alt="" width="620" height="446" /></a><br /> <em><strong>Teksten er skrevet av Sindre Grading for <a href="http://filmsnakk.com/" target="_blank">filmsnakk.com</a>. Gjengitt med tillatelse.</strong><br /> <strong>Foto: Arthaus</strong></em></span>

Russell og Glen er nemlig, uavhengig av at deres kjønnorganer ikke passer inni hverandre, så forelsket som det er mulig å bli. I hvert fall på så kort tid. De treffes fredag på en ustreit bar i Nottingham og Glen blir til slutt med Russell hjem for en standard du-vet-hva. Og det skal ikke mer til enn litt god, gammaldags, klein morgenstemning for at gutta boys skjønner at dette ikke bare var du-vet-hva.

På tross av store forskjeller tar Russell og Glen i bruk helgen for det den er verdt. De blir gjennom et utall inntak forskjellige rusmidler, samt enkelte inntak av motpartens kroppsvæsker, bedre kjent – og bare mer og mer forelsket. Det vises svært tydelig, men på ingen måte i klartekst. Hollywood-hjelpemidlene er lagt til side. Her er det realistisk formidling av følelser som gjelder. Og regissør Andrew Haigh perfeksjonerer denne storslagne utfordringen.

Nykommerne Tom Cullen og Chris New mestrer også Haighs direksjoner, og de får det til og med til å se lett ut. De to karakterene er ikke bare-bare å tolke – joda, i starten holder det med å få øynene til å lyse av begeistring, men senere når Glen forteller at han flytter til USA søndagen samme helg, snus den nokså bekymringsfrie tilværelsen og blir en salig blanding frustrasjon og forsterket forelskelse.

Formidlingen er erke-Arthaus, og slik sett ikke tiltalende for blockbuster-folket. Men enhver person som klarer å legge fra seg homsefaktumet, og heller se på det som følelser alle kan kjenne seg igjen i, blir trolig overrasket over hvordan filmen river deg med seg – i all sin stillferdighet og grå atmosfære.

Men her er det indre som teller.