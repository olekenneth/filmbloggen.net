---
id: 7820
title: 'BIFF: Holy Motors'
date: 2012-10-28T17:45:13+00:00
author: Hans-Kristian Rangnes
layout: revision
guid: http://filmbloggen.net/2012/10/28/7779-revision-18/
permalink: /2012/10/28/7779-revision-18/
---
**Holy Motors er uten tvil den mest bemerkelsesverdige filmen så langt i år.<!--more-->**

**Originaltittel:** Holy Motors**  
Sjanger:** Drama (mye mer..) **  
Regi:** Leos Corax**  
Manus:** Leos Corax**  
Skuespillere:** Denis Lavant, Edith Scob, Eva Mendes, Kylie Minogue

<a href="http://filmbloggen.net/2012/10/28/biff-holy-motors/holy-motors-21/" rel="attachment wp-att-7780"><img class="alignnone size-large wp-image-7780" src="http://filmbloggen.net/wp-content/uploads//2012/10/holy-motors-21-620x348.jpg" alt="" width="620" height="348" /></a>

**Da jeg hørte de første ordene om Leos Corax sin Holy Motors etter verdenspremieren i Cannes tidligere i år, var det klart at dette var en film som jeg bare måtte se.** Nå kan jeg bekrefte alle de positive ordene dere har hørt fra Cannes, men også legge til at den er vanskelig å anmelde, kun fordi den er såpass annerledes som den er.

**Holy Motors er i en helt annen klasse hva historiefortelling gjelder. Det er ikke mye å sammenligne den med, men det kan dras koblinger til David Lynch, Gasper Noé, og delvis Nicolas Winding-Refns Drive.** Vi følger Monsieur Oscar, som kjører rundt i en eksklusiv limousin fra morgen til kveld, og vi blir vitne til alle de bemerkelsesverdige interaksjonene han har på veien.

**Han har nemlig ett par &laquo;møter&raquo; å gå på i løpet av dagen, og hver av dem er noe du aldri har sett før.** I en sekvens kler han seg ut som ei gammel dame, og tigger penger på en offentlig plass. I en annen oser Godzilla-lydsporet over oss, mens han løper gjennom en kirkegård og et kloakksystem som en slags Frankenstein/leprikon-metamorfose.

**Alle disse forskjellige rollene han spiller blir som et eneste stort spørsmål gjennom filmen, og Leos Corax gjør en briljant jobb når det kommer til å holde dette interessant.** Corax fortjener uten tvil mye kreditt for sitt regiarbeid, men det er Denis Lavant som fortjener hedersapplausen.

**Lavant behersker ikke bare rollen som en depressiv Oscar veldig godt, men han går fra rolle til rolle smertefritt.** Til tider er det vanskelig å virkelig sette pris på akkurat dette, men noen minutter senere er det klart at dette er skuespillerprestasjoner tatt til nye høyder. Akkurat dette aspektet ved filmen blir også som en hyllest til alle skuespillerne i industrien. Mange filmer hyller ofte filmindustrien generelt i disse dager, men Holy Motors fokuserer eksklusivt på menneskene som gir liv til karakterene vi følger.

**Holy Motors er underholdende fra start til slutt, og har ingen likeverdige. Den er briljant i sin estetiske stil, og alt fra regiarbeidet til skuespillet er verdt sin vekt i gull. Dette er uten tvil en film som må sees flere ganger, og det er ikke usannsynlig at den blir bedre etter at du ser den for andre eller tredje gangen.**


** 

<div class="video-shortcode">
</div>

</strong>