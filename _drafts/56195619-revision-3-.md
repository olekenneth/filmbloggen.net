---
id: 5624
date: 2012-08-01T21:18:33+00:00
author: Hans-Kristian Rangnes
layout: revision
guid: http://filmbloggen.net/2012/08/01/5619-revision-3/
permalink: /2012/08/01/5619-revision-3/
---
**&laquo;Get the Gringo&raquo; er en fengselsfilm med store mengder action og dramatikk, men den klarer likevel ikke å engasjere i særlig grad.<!--more-->

  
**Originaltittel:** **Get the Gringo**  
**Sjanger:** **Drama / Action**  
**Nasjonalitet:** **Amerikansk**  
**Regi:** **Adrian Grunberg**  
**Manus:** **Mel Gibson og Adrian Grunberg**  
**Spilletid:** **1 time og 35 minutter**  
**Skuespillere: ****Mel Gibson, Peter Stormare, Bob Gunton,Dean Norris, Scott Cohen, Stephanie Lemelin,Patrick Bauchau, Daniel Giménez Cacho**  
<a href="http://filmbloggen.net/2012/08/01/5619/get-the-gringo/" rel="attachment wp-att-5620"><img class="alignnone size-large wp-image-5620" src="http://filmbloggen.net/wp-content/uploads//2012/08/psenlxc16-620x413.jpg" alt="" width="620" height="413" /></a>  
** Etter å ha vært med i produksjonen av en rekke filmer det siste tiåret, debuterer Adrian Grunberg som regissør med _Get the Gringo_, en fengselsfilm med Mel Gibson i hovedrollen. Filmen begynner med en heseblesende biljakt på grensen mellom USA og Mexico, hvor to tyver forkledd som klovner til slutt blir stoppet av politiet. Den ene klovnen omkommer da bilen kræsjer, den andre klovnen viser seg å være vår mann, Mel Gibson, i rollen som en navnløs yrkeskriminell. Han arresteres av meksikansk politi og plasseres i fengsel. Det er her, i et meksikansk fengsel, at det aller meste av handlingen i _Get the Gringo_ utspiller seg.  
Tanken om å la et fengsel utgjøre de geografiske rammene for en film, er brukt mange ganger i filmhistorien og på vidt forskjellige måter. Og det er i utgangspunktet en god idé. I filmer som _The Shawshank Redemption_, _The Green Mile_, _Stalag 17_, _Papillon_ og brasilianske _Carandiru_ får vi på forskjellige måter innblikk i hvordan livet i et fengsel eller en fangeleir utarter seg, og den nærmest sosialantropologiske måten disse filmene fremstiller samfunnet bak murene på, er nok en sentral forklaring på slike filmers tiltrekningskraft. Hvordan organiseres livet i et lovløst samfunn? Hvordan overlever man i et fengsel hvor ikke engang fengselsvaktene er til å stole på?  
I så måte har _Get the Gringo_ et godt utgangspunkt. Det mexikanske fengselet vår navnløse hovedperson ender opp i, er et samfunn i seg selv, en slags fengselsby hvor en broket forsamling mennesker vandrer forholdsvis fritt rundt og skaffer seg det de måtte trenge av sprit, heroin, horer og våpen. Gibsons karakter, som selv er en erfaren fengselsfugl, blir fascinert av dette uvante systemet. Han møter en ti år gammel meksikansk gutt som lærer ham om fengselets organisering. Snart viser det seg at fengselsmafiaen er interessert i den unge gutten av en helt spesiell grunn, og Gibson må hjelpe han og hans mor. Samtidig er Gibson også på jakt etter pengene han hadde med seg i bilen i filmens åpningsscene (korrupte politimenn har ført til at pengene fortsatt er der ute et sted). Det trekkes etter hvert inn flere sidefortellinger, og persongalleriet er ganske omfattende. Regissør Grunberg fortjener en stor dose skryt for hvordan han holder historien fokusert og stram med såpass mange elementer å forholde seg til, og selve spenningsutviklingen i filmen er godt laget, det bygges i god stil opp mot et klimaks med stadig mer action og dramatikk.  
Det er altså ikke noe i veien med historien, og jeg har på følelsen av at _Get the Gringo_ potensielt sett kunne blitt en virkelig god film. Men det har det dessverre ikke blitt, og det er først og fremst på grunn av karakterene. De er alle stereotyper på grensen til det latterlige. Horer, halliker, mafialedere, småkriminelle banditter – alle blir fremstilt som endimensjonale typer. Fengselsmafiaen ledes av mexikanske menn i bart som drikker og røyker ustanselig og sier &laquo;puta madre&raquo; flere ganger per setning, til en slik grad at det blir påtatt og overdrevent. Den ti år gamle gutten er en rappkjefta hardbarking som ber Gibson om en sigarett hvert tiende sekund, og de slemme i fengselet er svette under armene, har uflidd skjegg og ser sinte ut, slik at vi som ser på liksom ikke skal være i tvil om hvem som er snille og hvem som er slemme.  
Jeg er av den mening at en film – uansett om det er et eksistensielt drama, en komedie, en dokumentar eller en actionfilm – må få publikum til å bli følelsesmessig engasjert i en eller flere karakterer om den skal lykkes. Det blir vi dessverre ikke her. Hva om den unge gutten dør, hva om moren hans blir voldtatt, hva om hovedpersonen aldri finner pengene igjen og forblir ulykkelig resten av livet? Underveis i filmen merker jeg at jeg ikke bryr meg så mye om svaret på disse spørsmålene, og da blir det også vanskelig å bli særlig revet med av det som skjer.

Til dette kan man sikkert innvende at Adrian Grunberg kanskje ikke har ønsket annet enn å lage en spennende og medrivende actionfilm som kan underholde oss og for en stakket stund få oss til å glemme alt utenfor kinosalens mørke. Det er jo greit nok det, og slik sett har han også et stykke på vei lykkes. _Get the Gringo_ er aldri direkte kjedelig, og det er nok av action til at den holder det gående gjennom filmens drøye halvannen time. Likevel er det frustrerende hvor lite _menneskelig_ Grunberg har får ut av filmen, hvor lite inntrykk den gjør, hvor lite man trekkes inn i historien og faktisk blir opptatt av hvordan den skal ende.

<div class="video-shortcode">
</div>