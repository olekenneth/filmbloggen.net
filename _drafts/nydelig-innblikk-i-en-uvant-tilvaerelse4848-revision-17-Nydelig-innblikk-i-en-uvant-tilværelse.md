---
id: 5053
title: Nydelig innblikk i en uvant tilværelse
date: 2012-07-14T13:50:20+00:00
author: brennum
layout: revision
guid: http://filmbloggen.net/2012/07/14/4848-revision-17/
permalink: /2012/07/14/4848-revision-17/
---
**Fortryllende vakkert filmet, detaljrik skildring (av India) og et interessant ensamble med eldre mennesker &#8211; som alle og en hver har sine holdninger og forhold til det eksotiske landet India. Denne er verdt å få med seg.**  
****

**<!--more-->Originaltittel:** The Best Exotic Marigold Hotel

  
**Kategori:** Dramakomedie  
**Regi:** John Madden  
**Skuespillere:** Judi Dench, Bill Nighy, Tom Wilkinson, Maggie Smith, Ronald Pickup, Celia Imrie, Penelope Wilton, Dev Patel, Tena Desae.  
**Spilletid:** 2 timer og 4 minutter

<a href="http://filmbloggen.net/?attachment_id=5031" rel="attachment wp-att-5031"><img class="alignnone size-large wp-image-5031" src="http://filmbloggen.net/wp-content/uploads//2012/07/best-exotic-marigold05-620x413.jpg" alt="" width="620" height="413" /></a>

John Madden gir oss denne gang en fortelling om en gruppe britiske pensjonister som drar på en selvrealiseringsreise til India &#8211; et fascinerende og eventyrlig land.

**Evelyns (Judi Dench) mann døde nylig av et hjerteinnfarkt og hun er nå etterlatt med et stort hus som hun ikke har råd til å bo i. Problemene hoper seg også opp for ekteparet Ainslie (Bill Nighy og Penelope Wilton), som gikk på en økonomisk smell etter at de valgte å bruke pensjonspengene på å finansiere datterens nettside. Graham (Tom Wilkinson), som pleide å bo i India, bestemmer seg for å ta farvel med sin jobbkollega i Storbritannia og reiser tilbake til landet der han fant sin første kjærlighet. Der blir han og de andre pensjonistene møtt av en eksentrisk hotelvert (Dev Patel) som leder dem til deres rom på &laquo;The Best Exotic Marigold Hotel&raquo; &#8211; som i bunn og grunn så penere ut på internett.**

Filmen deler mange av de samme egenskapene som Love Actually har &#8211; den har lignende sammenflettede historiene om kjærlighet, og den følger i samme spor med tanke på dramaturgien. Den mestrer &#8211; i likhet med Love Actually &#8211; å fortelle kjærlighetsfortellinger uten å gå inn i klisjeer. Noe av det er imidlertid typisk såpeserie-dilemmaer, som f.eks det at kjærligheten er den eneste utveien fra ulykkelighet, dersom det ikke innfris kan man like gjerne bare dø. Men det understreker også hvor viktig et kjærlighetsforhold er for disse eldre britene &#8211; som ønsker å møte livets slutt sammen med noen de elsker.

Maggie Smiths karakter går igjennom den største utviklingen, hun trenger en ny hofte og må derfor til India for å ta en operasjon &#8211; noe som er et stort problem for henne siden hun misliker fremmedkulturelle. Hun får en nyopprettet oppfatning angående sine fordommer for utlendinger. Judi Dench & co skaper noe helt unikt med sitt skuespillertalent, de viser et bredt spekter med følelser og rollene passer dem godt.

Historier om kjærlighet er vel neppe noe nytt, men filmens solide manus redder det hele med troverdig dialog og det skaper god stemning. Det går &#8211; som i likhet med livet &#8211; i opp- og nedturer, men det ender på lykkelig vis &#8211; derfor er dette en fantastisk feelgood-film.

The Best Exotic Marigold Hotel tar opp viktige temaer som tvangsgiftemål, homofili og døden &#8211; det er sentimentalt på en måte som er påpasselig. Primærtemaet er kjærlighet &#8211; dens makt og besettelse hos de eldre &#8211; og de andre temaene faller på plass som gode tillegg.

**Dette er feelgood på sitt beste, den har et interessant plott og flotte skuespillerprestasjoner. Og skildringen av landet og kulturen er presis, det er noe av det beste med filmen. Den har fokus på både de rike og de fattige, det er en veldig ekstensiv historie sådan, men den er ikke banebrytende. Og det er grunnen til at den ikke oppnår full score. Ikke la deg distrahere av rollebesetningens eldre garde, dette er en film for folk i alle aldre.**

&nbsp;