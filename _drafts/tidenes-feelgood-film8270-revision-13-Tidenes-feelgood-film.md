---
id: 8684
title: Tidenes feelgood film
date: 2012-12-04T12:39:17+00:00
author: Hans-Kristian Rangnes
layout: revision
guid: http://filmbloggen.net/2012/12/04/8270-revision-13/
permalink: /2012/12/04/8270-revision-13/
---
**Veldig gode skuespillerprestasjoner og et solid og intuitivt manus gjør De Urørlige til en av tidenes beste feelgood-filmer.**  
****

**<!--more-->Originaltittel:** Intouchables

  
**Kategori:** Drama/komedie  
**Regi:** Olivier Nakache, Eric Toledano  
**Skuespillere:**  François Cluzet, Omar Sy, Anne Le Ny, Audrey Fleurot,  Clotilde Mollet,  Alba Gaïa Kraghede Bellugi, Cyril Mendy, Christian Ameri,  Grégoire Oestermann.  
**Spilletid:** 1 time og 52 minutter

<a href="http://filmbloggen.net/?attachment_id=8325" rel="attachment wp-att-8325"><img class="alignnone size-large wp-image-8325" src="http://filmbloggen.net/wp-content/uploads//2012/12/Intouch2-620x395.jpg" alt="" width="620" height="395" /></a>

**Filmen er blitt en stor internasjonal suksess, ikke bare fordi den er autentisk siden den er basert på ekte hendelser, men også fordi skuespillet, kameraarbeidet og manuset er forrykende bra.** Dette er inngangsbilletten til Hollywood for regissørene Olivier og Eric. De bruker en kjent oppskrift fra Hollywood med ordinær dramaturgi, og man skulle tro at resultatet ble noe man har sett tusen ganger før, men troverdig skuespill sørger for at det ikke er tilfellet.

**Etter en paragliderulykke blir den styrtrike mannen Philippe lam fra nakken og ned.** Dette gjør at han trenger en hjelpepleier og der kommer Driss inn i bildet. Han er nettopp kommet ut av fengsel for å ha ranet en gullsmedbutikk og trenger dermed en signatur på på et skjema han har fått i tilknytning til løslatelse og videre arbeid. Overraskende nok får han stillingen som Philippes hjelpepleier og det viser seg å ha sine fordeler og ulemper for Driss. De er to vidt forskjellige karakterer; Driss er oppvokst i et fattig strøk på utsiden av Paris &#8211; alle økonomiske problemer det medfølger &#8211; mens Philippe er en kunstelsker som har alt av materiale goder, bare synd at han ikke får noe særlig glede av det ettersom han er handikappet.