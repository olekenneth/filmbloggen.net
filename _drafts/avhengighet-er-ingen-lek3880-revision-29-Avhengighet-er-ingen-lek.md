---
id: 3989
title: Avhengighet er ingen lek
date: 2012-06-06T19:26:15+00:00
author: brennum
layout: revision
guid: http://filmbloggen.net/2012/06/06/3880-revision-29/
permalink: /2012/06/06/3880-revision-29/
---
**Steve McQueen satte seg som mål å skildre virkeligheten, og med Shame har han virkelig fått det til. Sammen med Hollywood-favoritten Michael Fassbender gjør de Shame til en troverdig og minneverdig film.**  
****

**<!--more-->Originaltittel:** Shame

  
**Kategori:** Drama  
**Regi:** Steve McQueen  
**Skuespillere:** Michael Fassbender, Carey Mulligan, James Badge Dale, Nicole Beharie, Elizabeth Masucci.  
**Spilletid:** 1 time og 41 minutter

<a href="http://filmbloggen.net/?attachment_id=3932" rel="attachment wp-att-3932"><img class="alignnone size-large wp-image-3932" src="http://filmbloggen.net/wp-content/uploads//2012/06/Michael-Fassbender-in-Shame-620x412.jpg" alt="" width="620" height="412" /></a>

Brandon Sullivan (Michael Fassbender) lever et tilsynelatende bekymringsløst liv. Han har en bra jobb og en fin leilighet i New York, men bak den falske fasaden skjuler det seg en meget ensom mann &#8211; en mann som har et umettelig behov for sex. Han lever et liv preget av utallige one-night stands med kvinner (som kun er ute etter uforpliktende sex). Og når Sissy (Carey Mulligan), hans søster, kommer på et uventet besøk for å bo hos han til ting &#8211; som hun så fint sa: ordner seg &#8211; blir hans uvanlige livsstil øyeblikkelig avbrutt. Det utarter seg mange komplikasjoner for Brandom: dersom han skal kunne fortsette sin elleville livsstil må han kaste sitt eneste gjenværende familiemedlem på dør.

Steve McQueen understreker Brandons avhengighet ved å overdrive fokuset på sex. Han har selv sagt at han ikke ønsker å sjokkere eller skape oppsikt, men for å skildre virkeligheten sånn som den er. Og han har gjort en utmerket jobb med å beskrive og visualisere mannens avhengighet til nettopp sex. Det eneste som driver han er tanken på sex. Filmens fokus er noe veldig få regissører har turt å lage film om, denne filmen er på mange måter et provoserende stykke kunstverk.

Et lite minus er måten McQueen streifer overflaten på en gåte som kunne vært bedre utdypet &#8211; nemlig gåten bak deres vanskelige barndom. Dersom man fikk vite mer ville man muligens hatt mer empati for karakterene. Samtidig så fortjener filmen litt applaus for sin stilsikre mystikk &#8211; den får deg hele tiden til å undre over ting.

Musikken er også en ting verdt å notere. Den er vakkert samkjørt med filmens melankolske stemning. Jeg får assosiasjoner til American Psycho når klassisk musikk spilles av under en joggetur gjennom New Yorks gater.

Dette er definitivt Michael Fassbenders beste rolletolkning så langt. Rollen er desperat, rådvill og ensom. Det er et mysterie hvorfor han ikke ble Oscar-nominert. Carey Mulligans rolle er også verdt å nevne, hun inntar rollen som et hjelpeløst offer. Veldig godt skuespill også av Mulligan.

Denne filmen tar for seg et viktig tema, det skal sies at 3-5 % av USAs befolkning sliter med den slags avhengighet. Og da var det kanskje på sin plass at Steve McQueen lagde en godt skildret film om sexavhengighet. Filmen anbefales på det sterkeste.