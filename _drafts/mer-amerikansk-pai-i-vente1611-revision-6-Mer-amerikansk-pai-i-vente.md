---
id: 1619
title: Mer amerikansk pai i vente
date: 2011-10-23T13:36:40+00:00
author: Hans-Kristian Rangnes
layout: revision
guid: http://filmbloggen.net/2011/10/23/1611-revision-6/
permalink: /2011/10/23/1611-revision-6/
---
Jim, Stifler, og resten av gjengen gjør comeback i American Pie 4, våren 2012.

<!--more-->

<a href="http://filmbloggen.net/?attachment_id=1617" rel="attachment wp-att-1617"><img class="alignnone size-large wp-image-1617" src="http://filmbloggen.net/wp-content/uploads//2011/10/american-pie-620x417.jpg" alt="" width="620" height="417" /></a>  
Helt siden en guttegjeng inngikk en pakt om å miste jomfrudommen og en av dem stappet laksen sin i en pai, har American Pie filmene fått mye oppmerksomhet. Den første filmen, American Pie (1999), ble fort etterfulgt av American Pie 2, og American Pie 3 – The Wedding, som deretter dannet grunnlaget for en rekke andre filmer. De tre første filmene oppnådde legendestatus, og tjente inn over en milliard dollar på verdensbasis.

Filmene som fulgte faller alle innenfor kategorien spin-off, og de oppnådde aldri den samme suksessen. Originalbesetningen var ikke med videre, og etter at fetteren, tremenningen og resten av Stiflers slektstre hadde fått prøvd seg som hovedrolleinnehavere, og 5 spin-off filmer var blitt produsert innså Universal at noe måtte gjøres.

I desember 2010 fant de fram en gammel oppskrift, kokte fram et manus, og smeltet sammen den gamle originalbesetningen fra de tre første filmene. American Pie 4, som går under tittelen American Reunion kan ventes på kino, mars 2012.

Kløna Jim og hans kone, Michelle har fått barn, Stifler er fortsatt like barnslig, Oz er separert fra Heather, Kevin er singel og Finch jakter fortsatt på Stiflers mor. Hele gjengen samles med resten av sitt tidligere High School-kull, når det er klart for gjenforening for avgangsklassen fra 1999.

I den anledning vil vi lade opp, her på [www.filmbloggen.net](http://filmbloggen.net), ved å gi dere anmeldelser av alle de åtte American Pie filmene i ukene som kommer. Vi serverer deg den beste oppvarmingen fram mot neste års store premiere, og så er det bare å glede seg til mars 2012!

Under kan dere se den HELT NYE traileren til American Pie 4: American Reunion. Med de originale skuespillerne!

<div class="video-shortcode">
</div>