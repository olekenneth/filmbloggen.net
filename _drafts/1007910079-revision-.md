---
id: 10080
date: 2013-03-24T17:36:39+00:00
author: Hans-Kristian Rangnes
layout: revision
guid: http://filmbloggen.net/2013/03/24/10079-revision/
permalink: /2013/03/24/10079-revision/
---
Identity Thief er nok en film om to stykker som ikke liker hverandre, men som blir &laquo;tvunget&raquo; til å kjøre lange avstander i bil. Jeg valgte å ignorere det med tanke på at det er to så kule skuespillere som Jason Bateman og Melissa McCarthy i hovedrollene og hadde trua.

Filmen handler om Sandy Patterson (spilt av Bateman) som får sin identitet stjålet av Diana (spilt av McCarthy). Han får en presset økonomi og står i fare for å miste jobben på grunn av lovbrudd i hans navn. Politiet har ikke ressurser til å gjøre noe med tyveriet og vår mann bestemmer seg derfor får å dra til Denver for å finne denne dama og få hu til å tilstå alle sine synder. På vei tilbake blir de jaget av tre forskjellige gørr kjedelige skurker som verken er morsomme eller velspilte, og som egentlig ødelegger filmen mer enn de hjelper.

Melissa McCarthy hadde mange forskjellige gjesteroller i tv-serier og bittesmå roller i filmer før hun slo igjennom for fullt med Bridesmaids i 2011 (som hun også ble nominert til Oscar for). Jason Bateman er i den samme rollen som vi har sett han i flere ganger. Han er så naiv og snill at jeg synes egentlig det er helt greit at noen stjeler fra han. Diana på sin side er så ufyselig og usympatisk at jeg aldri synes synd på henne, selv når filmen ville at jeg skulle det.

Etter en god komedie så gjentar man så mange morsomme quotes innad i vennegjengen sin som man husker på vei ut av kinosalen. Og alle ler. Igjen. Hvis du så Hangover sammen med venner og ingen av dere lo av quotesene til Alan etterpå så bør du ta en lang og hard titt på deg selv og vennene dine. Etter Identity Thief derimot så husket jeg ingen morsomme replikker. Det var bare et eneste langt minne om feite McCarthy som tryner eller som blir sliten etter å ha løpt ti meter. Jeg lo noen ganger, men det var veldig sjeldent og ikke minst kortvarig. Manuset er kjedelig, plottet er blitt brukt flere ganger og gjort bedre før. Humoren er rett og slett for enkel til tross for to flinke komikere.

Nå i ettertid så tenker jeg at Melissa McCarthy kanskje passer bedre i en birolle, sånn som vi har blitt kjent med hu. Fordi dette var ikke bra. Identity Thief er ikke noe du bør kjappe deg og bruke pengene dine på for å si det på en annen måte.