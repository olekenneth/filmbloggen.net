---
id: 2209
title: Inn i det Digitale Nettverket
date: 2012-01-31T18:58:46+00:00
author: brennum
layout: revision
guid: http://filmbloggen.net/2012/01/31/2066-revision-29/
permalink: /2012/01/31/2066-revision-29/
---
**Det digitale universet er i fare for å utryddes og omstart er eneste utvei, men komplikasjonene er uttallige. Joseph Kosinski har laget et **praktfullt**, stilistisk og ******underlig** digitalt univers, men er designen nok til å heve filmen til topps?  
** 

<!--more-->

**Originaltittel:** Tron: Legacy  
**Kategori:** Action/Science Fiction Eventyr  
**Regi:** Joseph Kosinski  
**Skuespillere:** Jeff Bridges, Garrett Hedlund, Olivia Wilde, Michael Sheen, Bruce Boxleitner, Beau Garrett, James Frain.  
**Spilletid:** 2 timer og 5 minutter

<a href="http://filmbloggen.net/?attachment_id=2118" rel="attachment wp-att-2118"><img class="alignnone size-large wp-image-2118" src="http://filmbloggen.net/wp-content/uploads//2012/01/2010_tron_legacy_048-620x348.jpg" alt="" width="620" height="348" /></a>

Dette er Joseph Kosinskis første spillefilm. Han har tidligere laget bilreklamer, så han har på sett og vis litt erfaring. Men har han nok erafring til å lage en film med et så stort omfang?

Sam Flynn(Garrett Hedlund) drar til arkaden etter å ha fått en melding på personsøkeren fra sin bortkomne far. Der finner han et hemmelig rom og før han vet ordet av det blir han sugd inn i den digitale verdenen eller &laquo;The Grid&raquo;. Han oppdager fort at den digitale verdenen er et svært ugjestmildt sted. Det blir en kamp på liv og død for å finne faren, som også viser seg å være skaperen av det hele.

Actionsekvensene i filmen er vidunderlige å se på, kampscenene spesielt. Selve universet er veldig stilig og nyansert. Det er så å si lysstrober overalt. Og det gir miljøet en slags kjølig følelse. Verdenen virker farlig, uberegnelig og utilgjengelig for mennesker, eller som de kaller det: &laquo;USER&raquo;. Det er blitt lagt veldig stor vekt på design av spesialeffekter i denne filmen. Spesialeffektene er superbe og man blir stadig overrasket over hvor bra de er. Men jeg mener personlig at det ikke er nok til å heve en film til topps. Det skal mer til.

Skuespillet er litt så som så, Jeff Bridges har blitt tildelt den samme rollen han hadde i &laquo;The Big Lebowski&raquo;. Snarlig forvirret og delvis uedru eller rusa på andre rusmidler. Og han kommer med filosofiske fraser som f.eks: &laquo;It&#8217;s Bio-Digital Jazz man!&raquo; Ellers gjør både Olivia Wilde og Garrett Hedlund en god prestasjon.

Årsaken til at denne filmen feiler på noen områder er fordi historien og manus i seg selv ikke er sterkt nok. Dialogen sitter ikke like godt og historien tar mange rare vendinger. Sluttproduktet blir en middelmådig film med kurant underholdning, men med brister i plottet. Hvorvidt regissøren har skylden for filmens vaklende historie, skal jeg ikke spekulere mer over, selv om det i bunn og grunn er hans feil. Hadde de lagt like mye arbeid inn i historien som de brukte på spesialeffekter, ville de endt opp med et bedre resultat. Så nei, denne filmen klarer ikke å hevde seg blant de beste filmene fra 2010.

&nbsp;