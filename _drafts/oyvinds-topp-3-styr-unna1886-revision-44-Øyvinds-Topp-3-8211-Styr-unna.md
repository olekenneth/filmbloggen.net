---
id: 2062
title: 'Øyvinds Topp 3 &#8211; Styr unna'
date: 2012-01-25T15:30:43+00:00
author: brennum
layout: revision
guid: http://filmbloggen.net/2012/01/25/1886-revision-44/
permalink: /2012/01/25/1886-revision-44/
---
<p style="text-align: left">
  <strong>Her er en liste over filmer jeg skulle ønske jeg ikke hadde sett.</strong>
</p>

<p style="text-align: left">
  Disse filmene er fenomenalt dårlige i struktur, generell historiefortelling og diverse andre kriterier.
</p>

<h1 style="text-align: left">
  <strong><!--more-->Conan The Barbarian (2011)
  
  <br /> </strong>
</h1>

<a href="http://filmbloggen.net/2012/01/25/%c3%b8yvinds-topp-3-styr-unna/conan_the_barbarian-2011-rock-hard-fitness-2/" rel="attachment wp-att-2006"><img class="alignnone size-large wp-image-2006" src="http://filmbloggen.net/wp-content/uploads//2012/01/conan_the_barbarian-2011-rock-hard-fitness1-620x620.jpg" alt="" width="620" height="620" /></a>

**Kategori:** Action/Eventyr  
**Regi:** Marcus Nispel  
**Skuespillere:** Jason Momoa, Stephen Lang, Ron Perlman, Rachel Nichols, Rose McGowan, Bob Sapp.  
**Spilletid:** 113 minutter

Arnold &laquo;The Climanator&raquo; Schwarzenegger spilte denne rollen i de tidligere filmen om barbaren Conan. Jeg mener han gjorde en grei innsats, filmene var forferdelige, men Arnolds innsats var akseptabel.

I denne filmen spiller forøvrig Jason Momoa rollen som Conan. Han sier ikke mye og når han sier noe skulle man helst ønske at han bare klappet igjen kjeften sin. Dialogene i denne filmen består stort sett av grynte- og skrike lyder. Noe som ikke er spesielt behagelig å forholde seg til. Selv om tegneserien er full av utropstegn og usakelige situasjonshendelser, trenger da ikke nødvendigvis filmen å følge i dens fotspor. Det virker som de har tatt utgangspunkt utifra det dårligste ved tegneseriene. Blod, innvoller og hjernemasse blir fremvist som om det skulle vært dessert.

Historien er enkel og på samme tid fantastisk idiotisk. Det handler om et barn(Conan) som ble bokstavelig talt født på slagmarken. Han bruker alle sine ressurser på å hevne sin fars død, og da må han sloss mot uttallig mange skurker. Høres enkelt og underholdende ut, det er ikke det, kommer aldri til å bli det heller. Jeg valgte å bruke tiden min på søvn, framfor det å se ferdig dette vraket av en film. Tenk forebyggende, ikke se denne filmen!

# **Hercules in New York (1969)  
** 

<a href="http://filmbloggen.net/2012/01/25/%c3%b8yvinds-topp-3-styr-unna/hercules_in_new_york_1970_1600x1200_175835/" rel="attachment wp-att-2009"><img class="alignnone size-large wp-image-2009" src="http://filmbloggen.net/wp-content/uploads//2012/01/hercules_in_new_york_1970_1600x1200_175835-620x497.jpg" alt="" width="620" height="497" /></a>

**Kategori:** Action  
**Regi:** Arthur Allan Seidelman  
**Skuespillere:** Arnold Schwarzenegger, Arnold Stang, Deborah Loomis, James Karen.  
**Spilletid:** 1 time og 15 minutter

Denne filmen kjøpte jeg sammen med &laquo;Terminator 2&raquo;, de kom i en samleboks sammen.  Terminator 2 var som forventet: Kul, stilig, engasjerende og action-spekket. Hercules in New York har helt fram til nå ikke gitt meg noen god grunn til å beskrive den med noen andre ord enn&#8230; elendig. Skuespillerprestasjonene minner om barneskoleopptredener fra bygda der alle er analfabeter og måper i stedet for å snakke fornuft.

Denne filmen er litt over en time med muskelspasmer i form av &laquo;pectoral dance&raquo;, og applausen og beundringen som følger av nettopp det. Det var delvis underholdende da Arnold &laquo;Strong Man&raquo; Schwarzenegger begynte å slåss mot et dusin sjømenn. Årsaken skjønte jeg ikke helt, men han smilte mens han banket dem opp, så da antar jeg at han gjorde for gledens skyld. I en annen scene slåss han med en bjørn(fortsatt i New York), eller rettelse: En mann i en dårlig bjørnekostyme.

Arnold har med denne filmen anskaffet seg en fornuftig måte å selvpromotere seg selv på. Og det har funket bra for ham, utrolig nok. Jeg liker Arnold Schwarzenegger og mange av de filmene han spiller i, men Hercules in New York kan jeg bare ikke unngå å hate.

# Fritt Vilt 3 (2010)

<a href="http://filmbloggen.net/2012/01/25/%c3%b8yvinds-topp-3-styr-unna/fritt-vilt-iii-bilde-4/" rel="attachment wp-att-2031"><img class="alignnone size-large wp-image-2031" src="http://filmbloggen.net/wp-content/uploads//2012/01/Fritt-Vilt-III-bilde-4-620x348.jpg" alt="" width="620" height="348" /></a>

**Kategori:** Skrekk  
**Regi:** Mikkel Brænne Sandemose  
**Skuespillere:** Ida Marie Bakkerud, Kim S.Falck-Jørgensen, Pål Stokka, Julie Rusti, Arthur Berning, Sturla Rui.  
**Spilletid:** 1 time og 35 minutter

Jeg hadde sett Fritt Vilt 1 og 2, så da tenkte jeg rent logisk at jeg burde se den aller siste. Skrekkfilmer er som regel veldig forutsigbare, enten dør alle eller så dør alle bortsett fra en heldig jævel. Og måten folk tenker på, i skrekkfilmer generelt, har alltid forundret meg. Det virker som om deres overlevelsesinnstinkt blir nedprioritert. De vil på død og liv utsette seg for mest mulig fare, som f.eks: &laquo;Ja, det ville nok vært veldig lurt av meg å vandre alene i skogen når det finnes en psykopat der ute med en rekke ferdigheter innen menneskejakt&raquo;.

Skuespillerne har et sortiment med forskjellige følelsesregistre: Redd, vettskremt og redd. Med så mange forskjellige følelser på spill kan da umulig dette feile. Det som begeistrer meg minst er skuespillernes ryddige måte å reflektere på, &raquo; nå er alle døde, så da blir den beste løsningen for meg å oppføre meg mest mulig idiotisk. På den måten har jeg størst sjanse for å overleve denne skogturen&raquo;.

Apati er hva jeg føler for karakterene i filmen, hva som skjer med dem kunne ikke brydd meg mindre. De valser og vimser rundt i skogen i en og en halv time. Da vil jeg heller se videoopptak fra et orienteringsløp, de vet i alle fall hva de driver med.