---
id: 676
title: Betydningsfullt gjesp
date: 2011-04-11T17:10:25+00:00
author: Ole-Kenneth
layout: revision
guid: http://filmbloggen.net/2011/04/11/92-revision/
permalink: /2011/04/11/92-revision/
---
**Et gjesp av en film som prøver så hardt så hardt å være noe, men den klarte ikke å engasjere meg i hvert fall.**  
(Anmeldelse av Somewhere)  
[<img class="size-medium wp-image-93 alignnone" src="http://filmbloggen.webalive.no/files/2011/04/somewhere2.jpg?w=300" alt="" width="624" height="413" />](http://filmbloggen.webalive.no/files/2011/04/somewhere2.jpg)  
 ****

**Originaltittel:** Somewhere**  
Kategori:** Drama / Komedie  
**Spilletid:** 1 time og 32 minutter  
**Regissør:** Sofia Coppola  
**Med:** Stephen Dorff, Elle Fanning and Chris Pontius

Sofia Coppola fortsetter der hun sluttet med Lost in Translation i 2003, livstrøtte menn med for mye penger som prøver å finne en mening i livet. Vår hovedperson Johnny Marco (Stephen Dorff) er en filmstjerne i Hollywood og lever livet som vi alle drømmer om: bor kun på hotell, har pene strippere hver kveld, holder legendariske fester og hooker opp med en ny pen dame hver kveld i en endeløs rekke av one-night-stands. Potensielt bra, tenkte jeg. Men akk nei. Det skjer så vanvittig lite i denne filmen at jeg faktisk vurderte å skru av filmen og sette meg og spille kabal. Filmen bruker 50 minutter i rolleoppbygning av hovedrollen og jeg sitter hele filmen og venter på at det skal skje noe.

[<img class="size-medium wp-image-94 alignleft" src="http://filmbloggen.webalive.no/files/2011/04/somewhere3.jpg?w=300" alt="" width="335" height="222" />](http://filmbloggen.webalive.no/files/2011/04/somewhere3.jpg)Det eneste positive jeg kan si er at det ikke er den typiske klisjèen med en far som aldri er i nærheten og en sint datter som ikke vil tilgi. Far og datter har et fint forhold som utvikler seg til å bli enda bedre gjennom filmen. Som sagt etter 50 minutter så blir Johnny tvunget til å ta vare på sin datter i noen uker da hans x-kjæreste trenger en liten stund for seg selv og Johnny blir for første gang i livet sitt tvunget til å engasjere seg i datterens liv.

Coppola fortsetter som en filmfestival-yndling men for meg funker det bare ikke. Både begynnelsen av filmen og slutten skal være dype og meningsfylle men de blir bare for lange. Introen varer i 5 minutter med en ferrari som kjører i en sirkel.

Alt i alt er denne filmen verdt å se om du elsker festivalfilmer med dype meninger og på jakt etter noe langt unna Hollywood-filmer kan tilby. Men for min del ser jeg heller enda en Arnold Schwarzenegger film enn å pine meg igjennom en så treig film som det der igjen!