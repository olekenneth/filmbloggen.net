---
id: 10238
title: Fullstendig oversikt over Game of Thrones
date: 2013-04-12T16:59:25+00:00
author: Hans-Kristian Rangnes
layout: revision
guid: http://filmbloggen.net/2013/04/12/3100-revision-22/
permalink: /2013/04/12/3100-revision-v1/
---
**Her er den fullstendige oversikten over de forskjellige store familiene og hvilken sammenheng alle de nye karakterene har med de gamle.**<!--more-->

Game of Thrones har siden det kom ut vært den serien jeg alltid får med meg med en gang en ny episode er tilgjengelig. Aldri før har jeg sett noe mer gjennomført og sinnsykt bra. Dette er en dramaserie laget av HBO basert på bøkene til George R. R. Martin. Mange av de jeg har pratet med om serien har hatt problemer med å følge med og sliter med å få med seg deler av plottet på grunn av at det er vanvittig mye å følge med på. Jeg valgte å lage denne guiden fordi det som gjør den så bra er alle de gode bakgrunnshistoriene og forholdene.

> Aldri før har jeg sett noe mer gjennomført og sinnsykt bra.

<div id="attachment_798" style="width: 630px" class="wp-caption alignnone">
  <a href="http://www.heftig.no/wp-content/uploads/2013/04/Skjermbilde-2012-04-25-kl.-12.29.19-620x379.jpg"><img class="size-full wp-image-798" alt="Skjermbilde-2012-04-25-kl.-12.29.19-620x379" src="http://www.heftig.no/wp-content/uploads/2013/04/Skjermbilde-2012-04-25-kl.-12.29.19-620x379.jpg" width="620" height="379" /></a> 
  
  <p class="wp-caption-text">
    VERDENSKART: Kartet viser de to kontinentene der serien foregår.
  </p>
</div>

Flere jeg har snakket med sier at de har sittet under episoder og tenkt: «Hvem faen er det her?» Under vil jeg prøve å gi en oversikt over de forskjellige familiene, litt hva de står for og hvor de forskjellige står overfor hverandre. Noen av familiene er veldig godt forklart så langt, så de vil jeg ikke skrive så mye om. Det vil forhåpentligvis gjøre det lettere å skjønne en av de beste seriene som er laget. Under alle familietrærne og forhistoriene til familiene har jeg tatt for meg det som er grunnen til Roberts opprør og alt som skjedde når Aegon the Conqueror samlet de «seven kingdoms». Lykke til med lesingen!

<div id="attachment_792" style="width: 630px" class="wp-caption alignnone">
  <a href="http://www.heftig.no/wp-content/uploads/2013/04/Skjermbilde-2012-04-25-kl.-11.50.46-620x398.jpg"><img class="size-full wp-image-792 " alt="Skjermbilde-2012-04-25-kl.-11.50.46-620x398" src="http://www.heftig.no/wp-content/uploads/2013/04/Skjermbilde-2012-04-25-kl.-11.50.46-620x398.jpg" width="620" height="398" /></a> 
  
  <p class="wp-caption-text">
    HOUSE STARK: «Winter is Coming»
  </p>
</div>

**House Stark**  
Den første familien vi blir introdusert for er Stark. Her vil jeg anta at de aller fleste har kontroll, men jeg kan ta en kjapp oppsummering. Benjen Stark er «first ranger» for The Nights Watch, men er for øyeblikket sporløst forsvunnet etter at han dro nord for muren for å finne ut hva som skjer. Lyanna Stark ble drept av familien Targaryen, les mer om det når jeg prater om Robert Baratheon under. Ned Stark ble drept av Joffrey fordi han oppdaget noen hemmeligheter, og er grunnen til at Robb nå leder opprøret mot kongen. Sansa er fangen og forloveden til Joffrey.

Arya klarte å flykte da faren ble drept ved hjelp av Yoren, som er en «recruiter» for The Nights Watch og var en venn av familien. Arya prøver nå å komme tilbake til familien sin. Arya er ei jente uten frykt som nok kommer til å spille en stor rolle fremover. Bran Stark er nå «Lord of Winterfell» etter at hans brødre dro i krigen. Rickon er yngre enn Bran, og surrer egentlig bare rundt på Winterfell. Jon Snow er nå i The Nights Watch.

Stark var det eneste kongeriket som klarte å stå imot invaderingen av Andals. Andals var de som kom over the Narrow Sea og tok med seg den nye religionen med «the Seven Gods». Som du sikkert har fått med deg så tilber alle i nord «the Old Gods». Dette er rett og slett fordi de aldri ble tatt over. Det var først når Aegon kom med sine drager at Stark så seg nødt til å knele og undergi seg.

> Ned Stark ble drept av Joffrey fordi han oppdaget noen hemmeligheter.

<div id="attachment_791" style="width: 630px" class="wp-caption alignnone">
  <a href="http://www.heftig.no/wp-content/uploads/2013/04/Skjermbilde-2012-04-24-kl.-22.28.29-620x373.jpg"><img class="size-full wp-image-791" alt="Skjermbilde-2012-04-24-kl.-22.28.29-620x373" src="http://www.heftig.no/wp-content/uploads/2013/04/Skjermbilde-2012-04-24-kl.-22.28.29-620x373.jpg" width="620" height="373" /></a> 
  
  <p class="wp-caption-text">
    HOUSE BARATHEON: «Ours is the Fury»
  </p>
</div>

**House Baratheon  
** Som du ser er det tre brødre på toppen av Baratheon-familien: Robert, Stannis og Renly. Robert er eldst og Renly er yngst. Etter at Robert ledet opprøret som førte til Aerys Targaryens (the Mad King) død, overtok han tronen og House Baratheon har styrt de syv kongeriker siden. Krigen startet på grunn av at Rhaegar Targaryen kidnappet Roberts forlovede, Lyanna Stark. Les mer om det under familietrærne der jeg har samlet alt.

Etter Roberts død tok hans sønn Joffrey over som konge. Må jo bare legge til at Joffrey er en motbydelig drittunge som vi alle hater. Og la oss håpe at han blir drept snart (fantastisk skuespill av unge Jack Gleeson).

Renly og Stannis prøver begge å ta over tronen etter sin nevø, fram til Stannis dreper sin yngre bror. Etter at Robert tok over tronen, ga han Stannis Dragonstone, som var festningen til Targaryen-familien. Han mener at han er den rettferdige arvingen til tronen på grunn av at Joffrey ikke er Robert sin sønn.

Den yngste broren Renly giftet seg med Margaery, som er fra House Tyrell. Med det fikk han den økonomiske backingen han trengte og leder nå 100.000 menn og går i mot både sin bror og sin nevø. Ikke bare er han gift med Margaery, men han har sex med hennes bror Loras Tyrell. Det er noe Margaery ikke har noe problem med, da hun bare vil være dronning.

I sesong tre så blir vi introdusert for Shireen Baratheon som er datteren til Stannis og Selyse. Hun er samme alder som Ned Starks datter Arya. Stannis har ikke noe stort forhold til sin datter, men det kommer fram i bøkene at om han skulle dø i kamp, så vil han at hans soldater skal fortsette å jobbe for å putte Shireen på tronen. Jeg får bare beklage at hun ikke er på familietreet. HBO har ikke tatt hun med der enda.

> Renly og Stannis prøver begge å ta over tronen etter sin nevø, og kommer mest sannsynlig til å drepe hverandre før de kommer så langt.

<div id="attachment_790" style="width: 630px" class="wp-caption alignnone">
  <a href="http://www.heftig.no/wp-content/uploads/2013/04/Skjermbilde-2012-04-24-kl.-21.43.20-620x423.jpg"><img class="size-full wp-image-790" alt="Skjermbilde-2012-04-24-kl.-21.43.20-620x423" src="http://www.heftig.no/wp-content/uploads/2013/04/Skjermbilde-2012-04-24-kl.-21.43.20-620x423.jpg" width="620" height="423" /></a> 
  
  <p class="wp-caption-text">
    HOUSE LANNISTER: «Hear me roar»
  </p>
</div>

**House Lannister**  
Den rikeste familien i de syv kongeriker, og i tillegg den familien som er mest kompleks og eklest. Alt er veldig oversiktlig. Den som er verdt å merke seg er Lancel Lannister. Han var væpner (eller squire på engelsk) for Robert før hans død. Nå puler han sin egen kusine, Cersei. Den eneste ålreite i Lannister-familien er selvfølgelig Tyrion, som er en personlig favoritt.

Noe som er viktig å vite er at Tywin Lannister var &laquo;Hand of the King&raquo; til the Mad King Aerys i 20 år. De aller fleste i kongeriket så på Tywin som den ekte lederen av landet på grunn av at Aerys bare var klin kokos. Når Aerys fikk høre ryktene rundt dette så kranglet han med Tywin og han mistet jobben som &laquo;Hand of the King&raquo;. Dette var noe han senere angret på når Robert Baratheon, Ned Stark og Jon Arryn startet sitt opprør. Han sendte bud etter Tywin for å få hans hjelp til å stoppe opprøret. Dette ble ikke svart av Tywin før etter Rheagar (sønnen til the Mad King) og den kongelige hær ble knust av Roberts Rebellion ved slaget av the Trident. Da møtte Tywin Lannister opp med sine 10.000 menn utenfor Kings Landing og sa at han var der for å hjelpe. Han ble tatt imot av Aerys med åpne hender. Isteden for å hjelpe så slaktet Tywin og hans menn alt og alle. Tywin sendte Gregar &laquo;the Mountain&raquo; Clegane til å drepe alle i Targaryen-familien. Inkludert de små barna. En av de Rhaenys skal han bare ha løftet opp og knust inn i veggen før han voldtok og drepte Elia (kona til Rhaegar).

> Den eneste ålreite i Lannister-familien er selvfølgelig Tyrion, som er en personlig favoritt.

<div id="attachment_796" style="width: 630px" class="wp-caption alignnone">
  <a href="http://www.heftig.no/wp-content/uploads/2013/04/Skjermbilde-2012-04-25-kl.-13.24.11-620x479.jpg"><img class="size-full wp-image-796" alt="Skjermbilde-2012-04-25-kl.-13.24.11-620x479" src="http://www.heftig.no/wp-content/uploads/2013/04/Skjermbilde-2012-04-25-kl.-13.24.11-620x479.jpg" width="620" height="479" /></a> 
  
  <p class="wp-caption-text">
    HOUSE TARGARYEN: «Fire and Blood»
  </p>
</div>

**House Targaryen**  
Kanskje den letteste familien å ha oversikt over, siden nesten alle er døde. Daenerys blir kalt «The Mother of Dragons». Vi så nylig hvordan hennes folk ble reddet i byen Qarth, som er helt nederst til høyre på oversiktskartet. Hun har planer om å ta tilbake de syv kongeriker ved hjelp av drager og ved å bygge opp en ny hær. Viserys er sønnen til «The Mad King». Han og hans gravide mor ble sendt til Dragonstone rett før House Lannister kom til hovedstaden. Moren Rhaella døde når hun fødte Daenerys og en lojal ridder fikk smuglet den nyfødte Daenerys og Viserys over «the Narrow Sea» før Stannis og hans menn kom til Dragonstone.

Daenerys ble giftet bort av sin bror til Khal Drogo. De som har fulgt med, vet jo alt som har skjedd der. Rimelig greit å ha kontroll på. Også verdt å merke seg Master Aemon, som er prest i The Nights Watch og onkelen til «The Mad King» &#8211; altså grandonkelen til Daenerys.

Forhistorien til Targaryen-familien er lang og interessant. De var en del av den største nasjonen som dette kontinentet noensinne har sett. Nemlig «Valyria». Targaryen-familien valgte å flytte bort fra Valyria når en av de får et visjon om at hele Valyria kommer til å gå under. Derfor flytter de til Dragonstone som er litt vest for Valyria. Noen år senere så kommer visjonet til virkelighet og alle i Valyria dør. Det er ingen som vet helt hva som skjer annet enn at store steiner kommer regnende ned fra himmelen og dreper alle som bor der. De er nå de eneste gjenlevende menneskene fra Valyria. Familien og dens lille hær blir værende på Dragonstone i litt under 100 år, før Aegon Targeryen ser lengre mot vest og Westeros. Han ser et land som er veldig fruktbart og tar med seg sine to søsterkoner og sine tre drager. Han knuser all motstand med sine drager og blir videre kun kalt Aegon the Conqueror.

Til slutt om House Targaryen så vil jeg fortelle litt om det som skjedde i andre episode i sesong tre. Da får vi et gjensyn med ser Barristan Selmy. Han var noe vi så mye i sesong en fram til han fikk sparken i Joffrey&#8217;s Kings Guard. Han fikk beskjed om at han er for gammel og at han ikke kan beskytte noen lenger. Allikevel så er han av de aller fleste regnet som en av de beste krigerne i landet. Ser Jaime Lannister var hans væpner og Jaime ser på ser Barristan som en av de beste. Han er en mann full av ære og lojalitet. Når Robert ledet opprøret mot the Mad King så hadde Robert mulighet til å drepe Ser Barristan flere ganger og Robert sørget til og med for at han fikk medisinsk hjelp isteden for han selv når de begge var skadet. Robert hadde meget stor respekt for Ser Barristan og det var derfor han gjorde han til Lord Commander av the Kings Guard.

> Daenerys har planer om å ta tilbake de syv kongeriker ved hjelp av drager.

<div id="attachment_794" style="width: 630px" class="wp-caption alignnone">
  <a href="http://www.heftig.no/wp-content/uploads/2013/04/Skjermbilde-2012-04-25-kl.-12.13.57-620x308.jpg"><img class="size-full wp-image-794" alt="Skjermbilde-2012-04-25-kl.-12.13.57-620x308" src="http://www.heftig.no/wp-content/uploads/2013/04/Skjermbilde-2012-04-25-kl.-12.13.57-620x308.jpg" width="620" height="308" /></a> 
  
  <p class="wp-caption-text">
    HOUSE GREYJOY: «We do not sow»
  </p>
</div>

**House Greyjoy**  
Mens de andre store husene bruker politikk og diskusjon i sitt tronespill, har House Greyjoy og befolkningen på The Iron Islands alltid verdsatt styrke som sitt middel for makt og rikdom. De har absolutt ingen lojalitet til tronen, og de har et sterkt hat overfor de som bor på fastlandet.

For ni år siden, noen år etter at Robert tok over tronen, erklærte Balon Greyjoy seg selv som konge av The Iron Island, og ledet et opprør mot tronen. Han senket hele flåten til Tywin Lannister mens den lå til land i Lannisport. Kong Robert sender sin yngre bror til å rydde opp i det. Stannis Baratheon klarte å lure og fange hele The Iron Fleet, ledet av Victarion Greyjoy &#8211; noe som førte til at øya var åpen for en invasjon. Stannis invaderte også den største av disse øyene ved navn Greatwick. Ser Barristan Selmy (som vi så redde Deanerys Targaryan i episode 2, sesong 3) ledet invasjonen av Oldwick, mens Robert Baratheon og Ned Stark ledet angrepet på hjemmet til Greyjoy i Pyke. Balon Greyjoy ser ingen annen utvei enn å underkaste seg Robert nok en gang.

Balon mistet sine to sønner Maron og Rodrik i kampene, mens hans siste sønn Theon ble satt som «ward of Stark» for å forsikre seg om at familien Greyjoy aldri vil prøve seg på dette igjen. Theon kjempet med Robb Stark i hans krig mot familien Lannister, men dro tilbake til The Iron Islands med et tilbud om en allianse. Theon er den rettferdige arvingen til tronen, men Balon mener at hans opphold hos Ned Stark har gjort ham bløt og mener at hans søster Yara er en bedre kriger.

Aeron Greyjoy var en lat og vill ung mann før han nesten druknet. Det førte til at han fikk styrket sin tro til The Drowned God, slik at han dro fra sin familie for å bli prest. Victarion er en stor kriger og kommanderer The Iron Fleet fra skipet Victory. Han er gammeldags og tradisjonell. Men det ser ut som om serien ikke har tatt med han, og det er istedet Yara som skal styre flåten.

Euron Greyjoy er en smart og fryktinngytende mann som ikke har vært på øyene på mange år. Han reiser rundt med sitt skip Silence. Samme som Victarion så ser det ut som om serieskaperne velger å ikke ta han med. Med sin sønn hjemme så Balon sin mulighet til å ta sin hevn og samtidig ta tilbaken æren til sin familie ved å invadere fastlandet nok en gang.

> Theon er den rettferdige arvingen til tronen, men Balon mener at hans opphold hos Ned Stark har gjort ham bløt.

**[<img class="alignnone size-full wp-image-996" alt="Skjermbilde 2013-04-11 kl. 17.02.59" src="http://www.heftig.no/wp-content/uploads/2013/04/Skjermbilde-2013-04-11-kl.-17.02.59.png" width="620" height="374" />](http://www.heftig.no/wp-content/uploads/2013/04/Skjermbilde-2013-04-11-kl.-17.02.59.png)**

**House Tully**  
Lysa Tully er en klin kokos dame som styrer The Vale. Hun var gift med Jon Arryn som var «The Kings Hand» før Ned Stark. Jon Arryn fikk i oppdrag av Aerys (the Mad King) å drepe Ned Stark og Robert Baretheon. Isteden velger han å marsjere sammen med de i opprør.  Etter at Joffrey drepte Ned Stark, flyktet Lysa opp til The Eyrie. Det som ikke står på familietreet over her er at hun har en sønn, Robin. Lysa har holdt sine menn unna krigen hele veien, og gjør alt hun kan for å beskytte sønnen sin. Hun nekter til og med å hjelpe sin egen nevø Robb i hans opprør mot Joffrey.

En som kommer inn i sesong tre er en mann som heter Brynden Tully. Eller bare Blackfish Tully. Dette er onkelen til Lysa, Catelyn og Edmure. Altså broren til Hoster Tully. Han er en høyt respektert krigskommandør og ridder. Selv om han har småkranglet litt med sin storebror Hoster, hovedsaklig på grunn av at han aldri giftet seg med damer som kunne skapt gode allianser for House Tully så er Blackfish en svært hengiven familiemann. Han skulle i utgangspunktet blitt introdusert i serien i sesong 2, men han ble aldri castet. En karakter som det blir kjempespennende å følge med.

<div id="attachment_993" style="width: 630px" class="wp-caption alignnone">
  <a href="http://www.heftig.no/wp-content/uploads/2013/04/Skjermbilde-2013-04-11-kl.-13.55.15.png"><img class="size-full wp-image-993 " alt="Skjermbilde 2013-04-11 kl. 13.55.15" src="http://www.heftig.no/wp-content/uploads/2013/04/Skjermbilde-2013-04-11-kl.-13.55.15-e1365687704773.png" width="620" height="372" /></a> 
  
  <p class="wp-caption-text">
    HOUSE TYRELL: «Growing Strong»
  </p>
</div>

**House Tyrell**  
En veldig interessant familie. De ble ikke en stor familie av Westeros før Aegon Targeryen drepte King Gardener i det store slaget som bare blir kalt «The Field of Fire». Her samlet Loren Lannister (King of the Rock) og Mern Gardener (King of the Reach) en hær på 60.000 menn for å stoppe invasjonen til Aegon the Conqueror ved en stor hvetemark. Aegon kommer med sin lille hær som etter kort tid tar halen mellom beina og løper fra denne mektige massen av krigere. Så for første (og eneste) gang i løpet av invasjonen og overtakelsen av Westeros tar Aegon Targeryen fram alle sine tre drager. De brenner 4000 menn levende i hvetemarken og alt tar fyr, derav navnet «The Field of Fire». Mern Gardener er en av disse og hans hus dør med han.

Det er da Harlen Tyrell som er steward av Highgarden (slottet til Gardener) overgir slottet til Aegon. Han blir belønnet med å bli gjort Lord Paramount of the Reach og Warden of the South. Margaery og Loras Tyrell kjenner vi godt fra sesong to. Margeary var gift med Renly Baratheon og Loras var elskeren hans. Ny i sesong tre er Margaery og Loras sin bestemor Olenna. Hun blir populært kalt «The Queen of Thorns» på grunn av hennes sarkasme og intellekt. Hun er en mester i politikk og intriger. Hun klarer å manøvrere seg gjennom alle situasjoner som hun beviser allerede i sin første episode i tv-serien (sesong 3, episode 2).

&nbsp;

> Ble en stor familie etter slaget ved «The Field of Fire»

[<img class="alignnone size-full wp-image-999" alt="Skjermbilde 2013-04-11 kl. 17.03.36" src="http://www.heftig.no/wp-content/uploads/2013/04/Skjermbilde-2013-04-11-kl.-17.03.36.png" width="620" height="372" />](http://www.heftig.no/wp-content/uploads/2013/04/Skjermbilde-2013-04-11-kl.-17.03.36.png)

**The Nights Watch**  
For 8000 år siden var det mennene i nord som dreiv tilbake «the White Walkers», bygde den store muren og dannet «the Nights Watch». Det var en stor ære å være med i denne hellige ordenen. Nå er det kun voldtekstmenn, tyver og mordere som blir henvist til muren. Med unntak av noen få barn av store familier. Som Samwell Tarly, Benjen Stark og Jon Snow. Det er kun i nord man fortsatt ser på denne ordenen som noe som er nyttig og nødvendig. Alle andre steder i landet så ser du kun på «the Wildlings» som korttenkte aper som aldri er noen reell trussel. Det er hele 19 slott langs med muren, men på grunn av så små ressurser er det kun tre som er i bruk. «Castle Black», «The Shadow Tower» og «Eastwatch by the Sea» er de tre.

Nå som de ville i nord samler seg rundt en ny leder spørs det om de få som står på muren klarer å stå i mot.

> Det var en stor ære å være en del av denne hellige ordenen

[<img class="alignnone size-full wp-image-1001" alt="Skjermbilde 2013-04-11 kl. 17.18.56" src="http://www.heftig.no/wp-content/uploads/2013/04/Skjermbilde-2013-04-11-kl.-17.18.56.png" width="620" height="372" />](http://www.heftig.no/wp-content/uploads/2013/04/Skjermbilde-2013-04-11-kl.-17.18.56.png)

**The Free Folk**  
The Free Folk som de kaller seg selv, eller Wildlings som de blir kalt sør for muren er en gjeng på åtte forskjellige stammer som i utgangspunktet bare var uheldige som bodde nord for muren når den ble bygget. De er direkte stammet ned fra «the First Men», samme som Stark og resten av de som bor i Nord.

Mance Rayder er «the King Beyond the Wall» og det er en stilling som ikke man har ved fødselsrett. Men ved enstemmig vedtak. Han skal lede The Free Folk sør for muren og klarte å samle de alle åtte stammene ved å si: «I told them they would die if we didnt.» Mance Rayder var selv en «Crow» eller et medlem av «the Nights Watch» og derfor kjenner han godt til deres taktikker.

Tormund Giantsbane er spilt av Norges egen Kristoffer Hivju. Han er en av Mance Rayders mest betrodde løytnanter og en bad-ass-to-the bone! Rattleshirt eller «the Lord of Bones» er også en av Mance Rayders løytnanter. Han ekte navn er ikke kjent. Han bruker en rustning som er laget av skjelleter av folk han har drept. Isteden for en hjelp så bruker han en skalle. Dette gjør han for å spre frykt hos sine fiender.

Orell er en mann som kan se ting gjennom dyr sine øyne. Han ble først introdusert i episode to i sesong tre. Craster og Gilly er to karakterer som du også ser på «familietreet» over. Craster er i utgangspunktet en wildling, men lar the Nights Watch sove hos han mot at de gir han stål og våpen. Gilly er hans datter/kone som Samwell Tarly har sverget å redde i sesong to.

[<img class="alignnone size-full wp-image-1000" alt="Skjermbilde 2013-04-11 kl. 17.18.27" src="http://www.heftig.no/wp-content/uploads/2013/04/Skjermbilde-2013-04-11-kl.-17.18.27.png" width="620" height="371" />](http://www.heftig.no/wp-content/uploads/2013/04/Skjermbilde-2013-04-11-kl.-17.18.27.png)

**The Brotherhood Without Banners**  
Så til slutt av alle disse presentasjonene så har vi gutta som jeg elsker mest. De kaller seg for «The Brotherhood» og de tre gutta du ser over er de tøffeste, kuleste og mest mandige mennene du kan tenke deg. Lord Beric Dondarrion ble introdusert i sesong en. Han er lord of Blackhaven, som er en liten borg i the Stormlands. Han får i oppgave av Ned Stark som på det tidspunktet er «Hand of the King» å finne ser Gregor Clegane for hans groteske handlinger i the Riverlands. Ser Beric får med seg 100 menn til å henrette ser Gregor. Denne oppgaven mislykkes og hans menn blir slått av ser Gregor. Så blir Ned Stark henrettet og Lord Beric danner the Brotherhood Without Banners for å redde the Riverlands.

Thoros of Myr er en prest som også er en kjent kriger. Under «Greyjoys Rebellion» var han den første mannen gjennom døra på slottet til House Greyjoy. Han er viden kjent for å dyppe sverdet sitt i wildfire før kamp for å skremme sine fiender. Vi ble introdusert for han i andre episode i den tredje sesongen, sammen med Anguy som er en vanvittig talentfull bueskytter.

«_You&#8217;ve got nothing to fear from us, son. The Lords of Westeros want to burn the countryside; we&#8217;re trying to save it._» &#8211; Thoros of Myr.

**Nå tenkte jeg at jeg skulle fortelle litt om hva som var begynnelsen av opprøret mot «The Mad King»:**  
Som de aller fleste vet så kidnappet Rhaegar Targeryen Lyanna Stark. Hun er da søsteren til Ned Stark og forloveden til Robert Baratheon. Det som da skjer er at Ned&#8217;s storebror Brandon drar rett til Kings Landing og krever friheten til søsteren sin. Han blir tatt til fange som forræder av «The Mad King» og han sender beskjed til faren til Ned og Brandon, Rickard Stark. Der sier «The Mad King» at han må komme til hovedstaden og betale løsepenger for å få tilbake sønnen sin. Rickard gjør som han får beskjed av kongen sin, men også han blir tatt til fange som forræder.

Aerys «The Mad King» tar så Rickard til tronerommet og fester lenker til armer og bein. Han ber så sine «alchemister» tenne «wildfire» under bena på Rickard sånn at han skal brenne i hjel. Rett før han tenner på så tar han Brandon inn i rommet. Brandon har en slags lenke rundt nakken. Han sier til Brandon at faren er en død mann med mindre Brandon kan redde han. Han legger så et sverd rett utenfor rekkevidden til Brandon. Jo mer Brandon prøver å nå sverdet jo trangere blir lenken rundt nakken hans. Faren Rickard skriker og blir brent i hjel, mens Brandon kveler seg selv til døde mens han prøver å nå sverdet. Dette ble gjort midt i tronerommet mens hans «Kings Guard» og andre viktige mennesker sto å så på med stor frykt og avsky. Deriblant ser Jaime Lannister.

Etter dette skjer så er det ikke noe mer å prate om. Aerys sender Jon Arryn til å henrette Robert Baratheon og Ned Stark. Jon Arryn hadde vært mentor for begge to og valgte å ikke utføre oppgaven. Isteden så blir han med i opprøret mot kongen. Robert Baratheon sin hær angriper fra sør, mens Arryn og Stark samler sine styrker i nord.