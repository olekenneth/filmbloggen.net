---
id: 7102
title: Teasere bør brukes i større grad
date: 2012-06-01T16:39:21+00:00
author: Hans-Kristian Rangnes
layout: revision
guid: http://filmbloggen.net/2012/06/01/3896-revision-10/
permalink: /2012/06/01/3896-revision-10/
---
**Noen gang sittet med den følelsen av at du har sett en hel film etter å ha sett en trailer i to og et halvt minutt? Du er ikke den eneste.**<!--more-->

Thor Benjamin Brekken som driver [judgefudge.net ](http://judgefudge.net)skrev tidligere i dag om at trailere i dag, ødelegger filmene. Han starter sin sak med følgende:

> Min kritikk går ikke på trailerens evne til å eksplodere i ansiktet ditt, mens du konstruerer et vidt gap og etterlater sikkel i munnviken. De biter hardt fra seg. Men så avslører de også alt for mye!

Og det er jo i dette essensen ligger. Jeg har gitt opp å prøve på å holde tellingen på hvor mange filmer jeg har sett som det beste i filmen allerede har blitt vist i traileren. De første som kommer i hodet er Due Date, The Avengers og alle romantiske komediene som er laget. Før i tida var det mye mer vanlig med Teaser-trailere isteden. De blir fortsatt laget i dag, men kun som en ekstra i tillegg til de tre til fire andre trailere. Et av mange eksempeler på en trailer som ikke funker er The Human Centepide. Når man klarer til og med å vise avslutningen i traileren så det absolutt null spenning igjen. Da er det null vits i å se filmen. Se traileren her (ikke se om du vil se filmen. Ikke det at jeg anbefaler det):

<div class="video-shortcode">
</div>

Men hvorfor blir det gjort? Er det oss publikummere som er så sære at vi må se alt det her før vi går på kino? Er det filmene som har blitt dummere?

Vil folk ha trailere som avslører alt, sånn at du ikke får noen overraskelser? Det vil ikke jeg i hvert fall. En av de beste trailerne gjennom tidene etter min mening og også i de fleste listene som kårer det: Alien sin trailer fra 1979. Her vises ingenting fra filmen, men du blir nysgjerrig og får lyst til å se filmen. Det gjør i hvert fall jeg. Akkurat sånn en trailer skal funke.

<div class="video-shortcode">
</div>

  Jeg lar Thor Benjamin Brekken få det siste ordet her også. Fordi jeg synes han sa det helt riktig:

> Jeg etterlyser større kreativitet av trailerskaperne, og mindre avslørende elementer. Jeg føler kinoopplevelsen blir hakket dårligere dersom jeg har sett de mest spektakulære stuntene på forhånd, eller jeg har hørt de morsomste vitsene flere uker i forvegen. Istedenfor å fremheve høydepunktene på en ekstremt lite tilslørt måte, kunne en heller ha benyttet traileren til å bygge opp mot disse toppene.