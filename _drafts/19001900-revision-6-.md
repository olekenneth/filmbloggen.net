---
id: 1907
date: 2012-01-15T16:14:17+00:00
author: Hans-Kristian Rangnes
layout: revision
guid: http://filmbloggen.net/2012/01/15/1900-revision-6/
permalink: /2012/01/15/1900-revision-6/
---
**Ally (Anna Faris) er en kvinne med en del eks-kjærester bak seg, hvor alle viste seg å være en gjeng med tapere. Men når det en dag skjer noe overraskende, bestemmer hun seg for å gå gjennom alle én gang til.<!--more--></p> 

Originaltittel:</strong> What’s your number  
**Kategori:** Romantisk komedie  
**Spilletid:** 1 time og 46 minutter  
**Regissør:** Mark Mylond  
**Med:** Anna Faris, Chris Evans og Ari Graynor  
<a href="http://filmbloggen.net/?attachment_id=1903" rel="attachment wp-att-1903"><img class="alignnone size-large wp-image-1903" src="http://filmbloggen.net/wp-content/uploads//2012/01/whats-your-number-620x413.jpg" alt="" width="620" height="413" /></a>  
Ally Darling (Anna Faris) er en håpløs, singel kvinne, på evig jakt etter «den rette». Da hun tilfeldigvis møter på én av sine ekskjærester, som har gått fra å være både overvektig og udelikat til å bli selve «drømmeprinsen», bestemmer hun seg for alle eks-kjærestene er verdt en nærmere titt. Da hun ikke klarer å spore opp alle på egen hånd, spør hun den frittalende og usjenerte naboen Collin (Chris Evans) om hjelp. Sammen starter de jakten på alle hennes 20 eks-kjærester.

Filmen har kanskje en smule forutsigbar historie, noe som kan være litt kjedelig. Selve manuset kunne vært litt mer gjennomført for min del, selv om det helt klart er noen tørre vitser og sitater man trekker på smilebåndet av. Sett bort ifra dette er det en bra film, som fungerer helt fint til en kveld med jentene, en kveld med kjæresten eller på en hyggelig familiekveld. Og det skal nevnes at det er sjelden jeg ser en film og tenker “wow, denne kunne jeg sett igjen!”, men Mark Mylond har denne gangen klart det for min del.

Den klønete og distré Anna Faris og den usjenerte og bekymringsløse Chris Evans fyller rollene sine godt, og gjør filmen til en sann glede å se. Dette er også en film som kan appellere til deg enten du er 15 eller 50 år. Jeg hadde ingen forventninger da jeg satte den på, men må si jeg ble positivt overrasket. Det er en god standardfilm som inneholder det aller viktigste av oppskriften på “jentefilmer”. Den har både kjærlighet, konflikter, et galt valgt og en happy ending. Se den, den er verdt det.