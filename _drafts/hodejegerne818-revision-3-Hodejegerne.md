---
id: 825
title: Hodejegerne
date: 2011-09-07T13:25:03+00:00
author: Hans-Kristian Rangnes
layout: revision
guid: http://filmbloggen.net/2011/09/07/818-revision-3/
permalink: /2011/09/07/818-revision-3/
---
**Den nye norske storsatsingen &laquo;Hodejegerne&raquo; basert på Jo Nesbø&#8217;s bok med samme navn fungerer vanvittig bra. Jeg storkoste meg!**  
<a href="http://filmbloggen.net/2011/09/07/hodejegerne/hode-1/" rel="attachment wp-att-819"><img class="alignnone size-full wp-image-819" src="http://filmbloggen.net/wp-content/uploads//2011/09/hode-1.jpg" alt="" width="400" height="253" /></a>  
**Originaltittel: **Hodejegerne  
**Kategori:** Action / Thriller  
**Spilletid:** 1 time og 38 minutter  
**Regissør: **Morten Tyldum  
**Med: **Aksel Hennie, Nikolaj Coster-Waldau, Synnøve Macody Lund, Eivind Sander

Tidenes aller første Jo Nesbø-filmatisering er veldig mye på én gang, men den lykkes etter min mening på alle måter. Den har kjappe og gode actionsekvenser og plottet er jo genialt. Jeg har ikke lest boka, men jeg har mange kompiser og bekjente som har lest den som ikke har noen innvendinger på måten historien ble fremlagt på det store lerrettet (skal sies at lerrettet ikke er fullt så massivt her i Volda). Det er jo nemlig alltid mange spørsmål når en bok skal overføres til film, men Hodejegerne er jo den korteste av Jo Nesbø&#8217;s bøker. Og derfor passer den nok perfekt til film.

Hodejegerne handler om Roger Brown. Han jobber som en hodejeger i Oslo. Altså en som rekrutterer folk til høyt betalte stillinger i store konserner. Han er kun 1,68 med en kone som er 1,85. For å holde kona fornøyd kjøper han dyre gaver og et hus til 40 millioner. For å ha råd til dette jobber han som kunsttyv på fritiden. Roger Brown er nok kanskje et av de beste eksemplene på et mindreverdighetskompleks blant menn.

Etter suksesser som dette stilles alltid spørsmålet: Er dette den beste norske filmen som noensinne er laget? Jeg er sykt usikker. Men den er på samme nivå som Max Manus, men de er jo ikke helt i samme sjanger så det blir vanskelig å sammenligne 100 prosent. Så tror jeg blir nødt til å konstantere at det blir en delt førsteplass. Som med Max Manus så var det ingenting underveis som tydet på at vi satt å så på en norsk film med unntak av det faktum at det ble pratet norsk. Det er også en scene i filmen som er litt skuffende. Det er når bilen blir påkjørt og dyttet utenfor fjellet. I luften er nemlig bilen klemt fra fire sider og ikke en, og den ser ut som en sardinboks. Utenom det så er jeg strålende fornøyd og jeg koste meg vanvittig!

Det skal bli spennende å følge med på fremtiden til Nesbø. Det lukter litt en Hollywood-versjon av denne filmen og forhåpentligvis får vi se enda flere Nesbø-bøker bli omgjort til filmer &#8211; med like stort hell.