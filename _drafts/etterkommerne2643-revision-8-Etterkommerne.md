---
id: 2722
title: Etterkommerne
date: 2012-02-20T13:29:04+00:00
author: brennum
layout: revision
guid: http://filmbloggen.net/2012/02/20/2643-revision-8/
permalink: /2012/02/20/2643-revision-8/
---
&nbsp;

**Tittel:** The Descendants  
**Kategori:** Dramakomedie  
**Regi:** Alexander Payne  
**Skuespillere:** George Clooney, Shailene Woodley, Amara Miller, Nick Krause, Beau Bridges, Patricia Hastie, Robert Forster, Rob Huebel, Matthew Lillard, Judy Greer.  
**Spilletid:** 1 time og 55 minutter

<a href="http://filmbloggen.net/?attachment_id=2715" rel="attachment wp-att-2715"><img class="alignnone size-large wp-image-2715" src="http://filmbloggen.net/wp-content/uploads//2012/02/THE_DESCENDANTS-620x410.jpg" alt="" width="620" height="410" /></a>

Matt King (George Clooney) er en travel advokat som jobber med å selge et arvet landområde på Hawaii. Kona hans blir en dag utsatt for en båtulykke og ender opp på sykehus med alvorlige hodeskader. Dette gjør ham svært fortvilet og desperat. Han streber etter å samle det lille han har igjen av familie &#8211; sine to døtre, som han verdsetter høyt. Barna takler ulykken særdeles dårlig, og det er faren som må sørge for at alt stabiliseres igjen.

Det går ikke lang tid før han finner ut at kona var utro (perioden før hun ble skadet) . Dette misliker han sterkt og det skjønner man godt. Det setter i gang en rekke spennende og morsomme hendelser som får filmen til å skinne av gull. Måten Matt reagerer på og handlingene som følger deretter gjør denne filmen verdt å se. Det er selvfølgelig masse annet bra som også gjør denne filmen suksessfull, men å se en så sårbar mann bokstavelig talt løpe av seg desperasjonen &#8211; vidunderlig. Han blir etter hvert fullstendig besatt av å finne ut hvem denne tyven av en elsker er, og han bruker alle sine midler for å få tak i ham.

Filmen har tosidig læringspotensiale, både seere og filmkarakterer lærer noe nytt i løpet av filmens nesten to timer lange varighet. Det er et godt tegn.

Alexander Payne setter familieaffærer i rampelyset, og han understreker tydelig hvilke verdier som er essensielle i familielivet. Gjør vi de riktige prioriteringene i livet? Behandler vi familiemedlemmer med den respekten de fortjener? Det er slike spørsmål han stiller og han forventer at vi skal lære noe av budskapet.

Oscarnominerte George Clooney viser talent og mangfold i denne omdiskuterte filmen. Vi får også se skyggesiden av paradis-øya Hawaii &#8211; hvordan miljøet oppfattes fra en statsborgers sted. Turist-perspektivet er det vi vanligvis får se, men her presenteres en nokså ny vinkling. Imponerende og interessant.