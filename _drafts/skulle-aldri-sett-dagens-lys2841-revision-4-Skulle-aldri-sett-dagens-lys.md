---
id: 2869
title: Skulle aldri sett dagens lys
date: 2012-03-12T15:27:28+00:00
author: Hans-Kristian Rangnes
layout: revision
guid: http://filmbloggen.net/2012/03/12/2841-revision-4/
permalink: /2012/03/12/2841-revision-4/
---
**Killers gir ingen mening og passer egentlig kun inn i en kategori. Og det er søppelkategorien.**<!--more-->

**Originaltittel:** Killers  
****Kategori:** **Romantisk / Komedie / Action**  
**Spilletid:** **1 time og 36 minutter**  
**Regissør: ****Robert Luketic  
**Med: **Katherine Heigl, Ashton Kutcher, Catherine O&#8217;Hara, Tom Selleck, Martin Hull, Usher Raymond, Alex Borstein, Kevin Sussman, Lisa Ann Walter, Katheryn Winnick, Rob Riggle, Casey Wilson, Letoya Luckett  
<img class="alignnone size-large wp-image-2859" src="http://filmbloggen.net/wp-content/uploads//2012/03/killers-620x413.jpg" alt="" width="620" height="413" />  
Jeg kan rett og slett ikke se for meg andre enn par som er ekstremt nyforelsket i hverandre like denne filmen. Killers har et usannsynlig kjedelig manus, dølle actionscener og dårlig humor. Cathrine Heigl er i hovedrollen sammen med Ashton Kutcher. Heigl har jo gjort sin karriere på Greys Anatomy og har siden det kun spilt romantisk komedier. Hun funker greit i filmen på grunn av hennes utseende og gjør det kurrant. Kutcher på sin side er &laquo;bånn i bøtta&raquo;, som vi sier i Drammen. For meg så virker det som om han bare spilte i dette fordi han trengte pengene.

Filmen ble lansert sommeren 2010 og selv om man tar med at en sommerfilm gjerne kan være enkel og lett så holder ikke det her. Jeg vil gjerne slenge med sitatet til Jon Selås, som er VGs filmanmelder, om Killers:  
&#8211; Jeg kan se for meg idémyldringen rundt manusskrivingen av «Killers»: På et tidspunkt MÅ noen ha sagt at dette henger jo ikke på greip! Så må noen andre ha lent seg bedagelig bakover i skinnstolen sin og sagt: «Pytt sann. Det er sommer. Folks hoder er overopphetede. Ingen bryr seg uansett.»

Når jeg sier at det er kun ekstremt forelska par som kommer til å like Killers så mener jeg det at når man er ekstremt nyforelsket så klarer man som regel ikke konsentrere seg om filmen uansett. Da funker Killers som bakgrunnstøy. Det er dens eneste funksjon. Dette er bortkasta tid. Prøv heller å lese hva taggerne skriver. Det er bedre underholdning.