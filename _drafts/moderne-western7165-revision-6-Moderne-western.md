---
id: 8435
title: Moderne western
date: 2012-12-03T22:32:39+00:00
author: Hans-Kristian Rangnes
layout: revision
guid: http://filmbloggen.net/2012/12/03/7165-revision-6/
permalink: /2012/12/03/7165-revision-6/
---
**Vi har tatt en liten titt på den amerikanske dramaserien Justified.**<!--more-->

<a href="http://filmbloggen.net/2012/09/24/moderne-western/justified-wallpaper-justified-13027063-900-563/" rel="attachment wp-att-7166"><img class="alignnone size-large wp-image-7166" src="http://filmbloggen.net/wp-content/uploads//2012/09/Justified-Wallpaper-justified-13027063-900-563-620x387.jpg" alt="" width="620" height="387" /></a>  
Justified er en amerikansk dramaserie som er laget av Graham Yost. Den er basert på tre noveller av Elmore Leonard. Serien omhandler en US Marshall ved navn Raylan Givens, spilt av Timothy Olyphant. Olyphant hadde sitt store gjennombrudd i Deadwood, men er kanskje best kjent fra filmer som Hitman og Live Free or Die Hard. Politimannen Givens blir forflyttet fra Miami til stedet han vokste opp. Nemlig Lexington, Kentucky. Han er en tøffing som gjerne manipulerer loven til det som passer han best og han har ikke noe i mot og implementere sin egen form for rettferdighet.

En gammel venn av Raylon skal raskt vise seg å bli hans erkefiende: Boyd Crowder (spilt av Walton Goggins fra «The Shield») er et lokalt bøllefrø med høye tanker om den hvite rase som mistenkes for litt av hvert. Men Raylon vet at Boyd er for smart til å være troende rasist og at han bruker ideologien til å rydde konkurrerende gangstere av banen.

Det er flere kjent fjes i serien. For eksempel Nick Searcy som snart har over 100 titler under beltet. Andre navn verdt og nevne er Joelle Carter og Jacob Pitts. Pitts kommer alltid til å være en legende i min bok etter hans rolle i Eurotrip. Og her også gjør han en kjemperolle. Men det er ikke bare Pitts som fortjener skryt. Skuespillet er godt gjennomført hos alle mann. Det er troverdig og manuset er veldig godt skrevet. Og det er ikke en enkel oppgave. Ingen skriver mer sofistikert krim enn Elmore Leonard, men bare tre-fire av hans mer enn 40 romaner er overført til tv eller film med essensen i behold. «Justified» er den femte.

Olyphant gjør en kjemperolle som en tøff politimann. Man får litt assiosasjoner til Clint Eastwood sine filmer, med en &laquo;drep eller bli drept&raquo;-holdning. Det føles rett og slett bare naturlig med han i en slik rolle. Justified er en moderne westernserie med nåtidsproblematikk og en tidløs måte å hamle opp med problemene på.