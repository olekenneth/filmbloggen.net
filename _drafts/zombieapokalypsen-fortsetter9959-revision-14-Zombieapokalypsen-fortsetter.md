---
id: 9979
title: Zombieapokalypsen fortsetter
date: 2013-02-11T11:30:55+00:00
author: Karina
layout: revision
guid: http://filmbloggen.net/2013/02/11/9959-revision-14/
permalink: /2013/02/11/9959-revision-14/
---
**Zombie-tv-serien som vi alle elsker er tilbake etter en mindre pause, så her er en liten oppsummering for de som trenger det. **ADVARSEL: Denne teksten inneholder flere spoilere fra den nyeste sesongen til The Walking Dead.**** <!--more-->

<p style="text-align: center">
  <a href="http://filmbloggen.net/?attachment_id=9961" rel="attachment wp-att-9961"><img class="aligncenter size-large wp-image-9961" src="http://filmbloggen.net/wp-content/uploads//2013/02/bilde-06-620x206.jpg" alt="" width="620" height="206" /></a><em>Bilde: <em>AMC Studios/Frank Darabont</em></em>
</p>

**Michonne har bestemt seg for å forlate Woodbury, selv om Andrea velger å bli igjen på grunn av hennes interesse for Guvernøren og ettersom hun er lei av å frykte for sitt eget liv.** Det skal vise seg at Guvernøren ikke holder sitt ord angående hvor fritt det er å forlate Woodbury. For så snart Michonne har dratt, sender han Merle og andre borgere ut for å jakte henne ned. Hun overrasker dem med et bakholdsangrep og klarer å få drept to av mennene ganske raskt. Merle klarer å skyte henne, men hun slipper unna med et ikke-dødelig sår. Merle, som er overbevist om at hun er død, møter så på Glenn og Maggie som er ute etter forsyninger. Han klarer å overbemanne dem og tar dem med tilbake til Woodbury. Her blir Glenn utsatt for tortur og Maggie blir truet med voldtekt, men det er først når Guvernøren truer med å drepe Glenn foran Maggie at hun oppgir hvor resten av gruppen deres oppholder seg. Paranoid som han er, velger Guvernøren å sende Merle ut for å finne fengselet hvor det skal oppholde seg overlevende.

**I fengselet sliter alle med sorgen etter tapet av Lori, Carol og T-dog.** Rick, som er helt fortapt etter Lori sitt dødsfall, velger å besøke kjellerrommet hvor hun døde. Han blir vekket opp fra den forvirrede tilstanden han er i da en telefon ringer. Det viser seg at det er en samtale fra &laquo;den andre siden”, og Rick får snakke med Lori som ber ham å fortsette å kjempe for deres sønn og datter. Etter samtalen klarer han å akseptere hennes død og finner tilbake til gruppen igjen. Samtidig har Daryl, Carl og Oscar prøvd å klargjøre underetasjene for zombier. Under opprydningen finner Daryl mot alle odds Carol i live.  Hun hadde søkt tilflukt i en celle etter hun slapp unna zombiene som drepte T-Dog. Fem overlevende, ledet av Tyreese, finner veien til fengselet, og Carl bestemmer seg for å gi dem mat og ly. Han velger å holde dem innelåst til faren kommer tilbake.

<p style="text-align: center">
  <a href="http://filmbloggen.net/?attachment_id=9962" rel="attachment wp-att-9962"><img class="aligncenter size-large wp-image-9962" src="http://filmbloggen.net/wp-content/uploads//2013/02/bilde-05-620x349.png" alt="" width="620" height="349" /></a><em>Bilde: <em>AMC Studios/Frank Darabont</em></em>
</p>

**Michonne klarer å finne fram til fengselet, hvor hun blir møtt av Rick.** Etter et langt avhør velger hun å fortelle dem at han som skjøt henne har tatt Glenn og Maggie til fange. Hun forteller til slutt alt, men unnlater å nevne navnene til Merle og Andrea. Rick, Daryl, Michonne og Oscar kommer seg til Woodbury og klarer å redde Maggie og Glenn, men i alt oppstyret dør Oscar, og Daryl blir etterlatt. Michonne sniker seg unna og oppsøker Guvernørens kontor. Her finner hun hans zombifiserte datter. Hun dreper datteren og havner deretter i slåsskamp med Guvernøren, noe som ender med at hun stikker ut øyet hans med et glasskår. Michonne kommer seg vekk og treffer Rick og gjengen igjen på utsiden. Guvernøren samler alle innbyggerne til et møte i arenaen og forteller at de har blitt angrepet av terrorister. Han sier også at Merle har samarbeidet med fienden og avslører han at han har tatt Daryl til fange. Så nå vil befolkningen se blod.

**Etter den treige starten på sesong to mistet jeg håpet for denne serien.** Men igjen er dette blitt en serie hvor jeg ser fram til de ukentlige episodene. Hver episode er proppfull av action og zombier. Jeg spør: Hva mer kan en jente ønske seg?

<p style="text-align: center">
  <a href="http://filmbloggen.net/?attachment_id=9963" rel="attachment wp-att-9963"><img class="aligncenter size-large wp-image-9963" src="http://filmbloggen.net/wp-content/uploads//2013/02/bilde-09-620x413.jpg" alt="" width="620" height="413" /></a><em>Bilde: <em>AMC Studios/Frank Darabont</em></em>
</p>

**Slik siste episode (Made to Suffer) endte, er det for meg bare en ting som er sikkert; det kommer til å bli et blodig oppgjør som er verdt å se fram til.** Er også veldig spent på hva som vil skje mellom Merle og Daryl nå som de endelig møtes igjen. Hvordan kommer Andrea til å reagere på holdningen og valgene som Guvernøren tar, nå som han ønsker å få drept Daryl? Ender hun med å stå på Rick og gjengens side eller blir hun stående ved Guvernøren og Woodbury? Blir også spennende å bli kjent med disse nye overlevende som har inntatt fengselet. Er ganske sikker på at vi har noen spennende episoder i vente.

**Til slutt vil jeg dele en liten gladnyhet med de som ikke allerede har fått det med seg: Den 21. desember 2012 kunngjorde AMC at det blir en sesong 4 av _The Walking Dead_!**

<p style="text-align: center">
  <div class="video-shortcode">
  </div>
</p>