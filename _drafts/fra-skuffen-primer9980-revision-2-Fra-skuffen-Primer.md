---
id: 9985
title: 'Fra skuffen: Primer'
date: 2013-02-11T16:12:31+00:00
author: Per Morten Mjølkeråen
layout: revision
guid: http://filmbloggen.net/2013/02/11/9980-revision-2/
permalink: /2013/02/11/9980-revision-2/
---
**Primer er en liten, men perfekt filmperle som sin tidsreise-historie er skremmende realistisk.**

**Originaltittel:** Primer**  
Sjanger:** Drama, Science Fiction**  
** **Regissør:** Shane Carruth**  
Manus:** Shane Carruth**  
Skuespillere:  **Shane Carruth, David Sillivan, Casey Gooden&#8230;

<a href="http://filmbloggen.net/?attachment_id=9983" rel="attachment wp-att-9983"><img src="http://filmbloggen.net/wp-content/uploads//2013/02/still-of-david-sullivan-and-shane-carruth-in-primer-large-picture-620x348.jpg" alt="" width="620" height="348" class="alignnone size-large wp-image-9983" /></a>

Jeg hater når folk kritiserer historier om tidsreise. Ingen vet hvordan det fungerer, men folk elsker fortsatt å snakke om tidsreiseparadoks om filmer de ikke liker. I Primer sitt tilfelle, er det da gjort et unntak. Dette er realistisk tidsreise, til tross for at det muligens er helt på bærtur.

I Primer følger vi en liten vennegjeng som liker å arbeide med teknologi. De er moderne oppfinnere, som jobber fra garasjen til en av de, og tar i bruk deler de finner på gaten, eller stjeler fra kjøleskapet. Det er briljante amatører. Ett av prosjektene, som jeg ikke engang kan begynne å forklare på grunn av umulige tekniske forklaringer, ender da opp med å fungere som en tidsmaskin.

Derfra eskalerer ting, men historien holder fortsatt en monoton og simpel tone. Hele Primer er en eneste lang, men fryktelig interessant og spennende, dialogdrevet drama. Hvor langt kan de ta det? Hvilke negative konsekvenser kan det ha for kroppen/psyken, men viktigst av alt, hvem er hvem. Det er vanskelig å virkelig beskrive plottet i Primer. Ikke nødvendigvis fordi jeg vil unngå å avsløre noe fra historien, men selv etter å ha sett den utallige ganger, er den så kompleks og smart at det trengs en person med bedre snitt enn meg for å gjøre videreføre det.

Shane Carruth står for regien, manus, lyddesign, foto og mye annet. Han spiller også hovedrollen, og tjener automatisk inn respekt for sitt arbeid med Primer. Ikke bare har han gjort en enorm mengde jobb, han har gjort alle bedre enn mange av de største regissørene i dag.

Alle som er interessert i tidsreise-konseptet, velkonstruerte historier eller bare spennende karakterrelasjoner vil finne glede i Primer. Den er liten, undervurdert og fortjener å bli hyllet som tidenes beste tidsreisefilm.