---
id: 707
title: HBO med serien alle prater om
date: 2011-07-14T13:08:19+00:00
author: Ole-Kenneth
layout: revision
guid: http://filmbloggen.net/2011/07/14/331-autosave/
permalink: /2011/07/14/331-autosave/
---
**Game of Thrones med vanvittige 9.5 i IMDb-rating.**  
[<img class="alignnone size-large wp-image-333" title="game-of-thrones" src="http://filmbloggen.net/wp-content/uploads//2011/05/game-of-thrones-8-1024x681.jpg" alt="" width="620" height="412" />](http://filmbloggen.net/wp-content/uploads//2011/05/game-of-thrones-8.jpg)  
**Skuespillere:** Lena Headey, Roxanne McKee, Isaac Hempstead-Wright, Aidan Gillen, Charles Dance, John Bradley, Ron Donachie og Yosun Goral.

HBOs nye storsatsing får vanvittige omtaler både av publikum og kritikere. Game of Thrones er serien alle prater om i disse vårdagene. Serien er basert på George R.R. Martins bokserie A Song of Ice and Fire. Nå er serien, skapt av <a>David Benioff</a> og D. B. Weiss, altså å se på norsk TV – for de som har kabel, vel å merke, serien sendes av Canal+. Som nevnt i inngressen har serien 9.6 i IMDb-rating som er høyere enn både Gudfaren og Frihets regn, som er rimelig imponerende i seg selv. Den ratingen vil selvfølgelig dette ned etter hvert som flere og flere har meninger om den, men fortsatt sterkt.

[<img class="alignleft size-medium wp-image-332" src="http://filmbloggen.webalive.no/files/2011/05/game-of-thrones5.jpg?w=300" alt="" width="300" height="225" />](http://filmbloggen.webalive.no/files/2011/05/game-of-thrones5.jpg)Serien har produksjonsverdi som en spillefilm med solid scenografi. Kostymer som bærer preg av å ha vært levd i, godt foto og ikke minst et bunnsolid skuespillerensemble setter tonen fra første bilde. Det er mye kvalitet i serien i forhold til skuespillere. Vi har kjente hollywood-ansikter og jeg synes hver og en fyller rollene sine godt (jeg har ikke lest bøkene, så kan ikke si om rollene er som de er i boken).  Jeg kjente umiddelbart igjen Sean Bean, kjent fra en hel haug med filmer men de fleste kjenner han igjen som Boromir i Ringenes Herre. I tillegg smilte jeg da jeg så Peter Dinklage, også han kjent fra en rekke gode filmer som Death at a funeral og Elf.

Første episode er et kaos uten like, der vi blir presentert for alle karakterene og du har null kontroll på hvem som er hva og hvem som er i familie med hvem osv. Det roes heldigvis ned de neste episodene og man får litt kontroll over det. Klarer du å holde ut begynnelsen så blir man vanvittig sugd inn i dette magiske universet. Etter første episode tenkte jeg at dette blir nok for mye intriger og teit drama for min del. Det minner mer om hotel cæsar da man får vite om all utroskapet, drepinga og slåssingen. Men det blir bedre og bedre og etter hvert som man blir kjent med de forskjellige karakterene blir dette fantastisk underholdning.

Dette er en verden der alt handler om makt, og enten vinner man eller så dør man. Enkelt og greit!