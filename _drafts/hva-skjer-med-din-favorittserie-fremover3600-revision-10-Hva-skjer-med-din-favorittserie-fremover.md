---
id: 8602
title: Hva skjer med din favorittserie fremover?
date: 2012-12-03T22:51:27+00:00
author: Hans-Kristian Rangnes
layout: revision
guid: http://filmbloggen.net/2012/12/03/3600-revision-10/
permalink: /2012/12/03/3600-revision-10/
---
**Er du redd for at du ikke får fortsette å se på din favorittserie? Eller trenger du kanskje bare tips til serier fordi du skal jobbe mye i sommer? Her er Filmbloggens oversikt over hvilke serier som fortsetter og hvilke som er kansellert.**<!--more-->

<a href="http://filmbloggen.net/2012/05/20/hva-skjer-med-din-favorittserie-fremover/house-m-d_9fca7df0/" rel="attachment wp-att-3601"><img class="alignnone size-large wp-image-3601" src="http://filmbloggen.net/wp-content/uploads//2012/05/house-m-d_9fca7df0-620x465.jpg" alt="" width="620" height="465" /></a>

_(i alfabetisk rekkefølge)_  
**Alcatraz:**  
Vi fikk bare se tretten episoder av Alcatraz. Plottet går ut på at nedleggelsen av Alcatraz bare var et stort cover-up og at fangene hadde forsvunnet i løse luften. Nå kommer de tilbake en og en for å drepe oss. Litt tynt, kanskje? Serien er produsert av JJ Abrams som også produserte Lost. Så det var noe forventning. Jeg fulgte personlig med hele veien, men det var ikke akkurat mye å skryte av. Jeg tror ikke akkurat at fansen griner av at vi ikke får se mer av dette.

**Boardwalk Empire:**  
Boardwalk Empire har allerede etter to sesonger skaffet seg en massiv seerskare og er klar for sin tredje sesong til høsten. Serien er laget av HBO og er et drama som baserer seg på boken til Nelson Johnsen. Det er ikke gitt ut noen lanseringsdato for sesong tre enda.

**Californication:**  
Det er få gutter som kan mislike en serie som handler om sex, dop og god humor. Californication er klar for sin sjette sesong og ser virkelig ut til å ta seg opp igjen etter litt dalende seertall. Sesong fem derimot hevet serien og det blir morsomt å følge fremover.

**LES OGSÅ:** [Den store tv-serie måneden](http://filmbloggen.net/2011/09/20/den-store-tv-serie-maneden/)

**Community:**  
Det var lenge stor usikkerhet om det kom til å bli flere episoder av den svært populære serien. Det ble nylig endelig klart at det kom til å komme en ny sesong til høsten, MEN uten seriens skaper Dan Harmon. Han uttalte til flere amerikanske medier at det var fordi han hadde blitt sparket. Ryktene tilsier at det er fordi han er ekstremt krevende å jobbe med. Men etter hva jeg har sett av Community, er han ikke verdt det? Det er mange i film- og tv-serie-verden det er vanskelig å jobbe med, og jeg tviler veldig sterkt på at en arvtager klarer å fortsette serien i samme spor. Vi får se. Jeg skal nå gi det en sjanse i hvert fall.

**Dexter:**  
Serien om massemorderen Dexter går inn i sin syvende sesong. Personlig er det en serie jeg ikke har fulgt med på siden sesong tre. Hvorfor? Har ikke peiling. Jeg datt litt ut og har ikke hatt ork til å komme meg inn igjen. Dexter starter igjen på Showtime 30. september.

**Game of Thrones:  
** Vi er fortsatt i gang med sesong to. Nye episoder kommer natt til mandager. Denne sesongen består av ti episoder og episode åtte kommer på amerikanske tv&#8217;er i dag, søndag. Selv om ikke akkurat noe er lansert, tørr jeg å vedde både høyre og venstre rumpeballe på at vi kommer til å få en sesong tre.

**LES OGSÅ:** [Oversikt over familiene i Game of Thrones ](http://filmbloggen.net/2012/04/25/fullstendig-oversikt-over-game-of-thrones/)

**Grimm:**  
Siste episode av sesongen kom 18. mai og studioet har gjort det klart at det kommer ny sesong av serien. Grimm omhandler seg rundt en politimann som heter Nick Bernhardt som er en etterkommer av Grimm-brødrene. Han kan se monsterne i samfunnet og gjør alt han kan for å utrydde de. En litt rar serie, men jeg synes den er interessant. Den kan være verdt å se på hvis du liker overnaturlige serier.

 **House:**  
Filmbloggen kunne allerede i februar annonsere at [denne sesongen av House](http://filmbloggen.net/2012/02/09/slutten-av-house-annonsert/) kom til å bli seriens siste. På grunn av at serien bledyrere og dyrere å produsere og det sammen med høyere lisenser (førte nesten til en kanselleringen av serien etter sesong 7) og lavere seertall gjorde at serien bestemte seg for å gi seg. Siste episode av House kommer på amerikanske tv&#8217;er mandag kveld.

**How I Met Your Mother:**  
How I Met Your Mother var en av mine favorittserier. Men dessverre så har den bare tapt seg mer og mer. I sesongavslutningen kunne vi se at vi går i en ny sirkel med de samme intrigene og samme humor. Serien trenger en make-over, eller å avsluttes snart sa jeg nylig. Riktignok så er det klart for at sesong åtte blir den siste.

**Modern Family:**  
Det er klart for en ny sesong av den Moderne Familien også. Noe jeg selvfølgelig digger! Sinnsykt morsom komedieserie som alle bør se. Den passer for gammel og ung, jenter og gutter, kvinner og menn. Løp og kjøp!

 **Once Upon a Time:**  
Fra manusforfatterne av LOST så er denne serien basert på gamle fortellinger. Hovedpersonen er ingen ringere enn Jennifer Morrison som er best kjent som dr. Cameron i House. Serien er faktisk helt OK, men blir litt tynn og jeg tror det at forfatterne kommer til å prøve å melke denne for mye. Vi får se. Sesong to kommer til høsten.

**Person of Interest:**  
Klart for sesong to av denne dårlig gjennomførte spionserien.

 **Shameless:**  
For tiden min nye favorittserie. Sinnsykt godt gjennomført og godt skrevet med William H. Macy i hovedrollen. Sesong tre kommer.

**Supernatural:**  
Fulgt med på denne overnaturlige serien i seks år. Jeg tviler på at om du ikke har fått med deg denne eller at du ikke liker den at jeg kommer til å overbevise deg. Sesong åtte kommer til høsten.

**Sons of Anarchy:**  
Den ene av to serier på listen som har fått kontrakt på to nye sesonger. Sesong fem og seks kommer. Lanseringsdato er ikke lansert selv om sesong fire var over i desember. Sons of Anarchy omhandler en motorsykkelklubb med samme navn. Du har garantert sett mange av fjesene i filmer og tv-serier før. En must-see serie.

**The Big Bang Theory:**  
Fantastisk serie. Samme som Sons of Anarchy har den blitt fornyet for to nye sesonger. Dette har skjedd serien før og jeg må si at jeg imponert over hvor bra den holder nivået oppe. Sesong seks og syv er det bare å glede seg til.

 **The Mentalist:**  
Patrick Jane slutter aldri å imponere. Han gir seg aldri i sin kamp mot Red John og jeg digger både humoren og skuespillet i serien. Dette er en bra detektivserie for de som er på jakt etter det. Sesong fem kommer til høsten og jeg kan nesten ikke vente!

**The Walking Dead:**  
En zombieserie! Helt kurrant serie for de som liker zombiefilmer. Helt grei serie med bra dramatikk og mye skyting. Sesong tre er på vei!

**Two And A Half Men:  
** Ikke akkurat vært gode seertall eller god humor i den nye sesongen med Ashton Kutcher i hovedrollen. Det går for mye på det samme, men kanskje det blir bedre nå som han har fått varmet skikkelig opp? Det er i hvert fall klart for en tiende sesong.**</p> 

Både Burn Notice og Suits starter opp igjen 14. juni med nye sesonger. Så for de som skal jobbe mye i sommer blir det i hvert fall noe å se på.

</strong>_Hvilken serie gleder du deg mest til?_