---
id: 8223
title: 'TV-serie: Burn Notice'
date: 2012-11-29T14:45:43+00:00
author: Hans-Kristian Rangnes
layout: revision
guid: http://filmbloggen.net/2012/11/29/8221-revision/
permalink: /2012/11/29/8221-revision/
---
**Vi har alle våre guilty-pleasures her i livet. Jenter har sjokolade og The Notebook, mens jeg har Burn Notice!**<!--more-->

**<a href="http://filmbloggen.net/?attachment_id=8222" rel="attachment wp-att-8222"><img class="alignnone size-large wp-image-8222" src="http://filmbloggen.net/wp-content/uploads//2012/11/cast-620x465.jpg" alt="" width="620" height="465" /></a>  
Burn Notice omhandler Michael Westen som har blitt kastet ut av CIA etter å ha blitt satt opp av en hemmelig organisasjon som vil tvinge han til å jobbe for de**. Dette er selvfølgelig ikke noe vår superspion godtar og han skal få tilbake jobben sin. Uansett hva det koster! Rundt seg har han seg en kompis som pleide å tyste på han til FBI, en x-kjæreste som jobber som våpensmugler og sin mor. Ikke akkurat ubegrensede ressurser. Men det stopper jo selvfølgelig ikke Michael Weston.

**Michael Westen er på mange måter veldig lik våre yndlingskarakterer i actionfilmer fra 80- og 90-tallet.** Han har sjarm, intelligens, et skikkelig steinansikt og han elsker å banke opp slemminger. Fordi en mann som Michael kan ikke snu ryggen til når venner, familie, naboer eller selv totalt fremmede kommer til han for hjelp. For meg så er Michael Westen en god blanding mellom James Bond og MacGyver. Og hvordan kan det være feil?!

**Alle som er med i serien har kjente ansikter som du garantert har sett i roller i store Hollywood-produksjoner.** Sjeldent som hovedroller, men du har sett de. Skuespillet i Burn Notice er det ingenting å si på, ei heller karakterene. Er du glad i Die Hard eller Steven Seagal-filmer er Burn Notice noe for deg.

**Ikke forvent deg masse blod og gørr.** Forvent deg morsomme kommentarer, spenning og kule karakterer. Serien er for øyeblikket inne i sin sjette sesong og viser ingen tegn til å slutte enda. Ta en titt på Burn Notice, fordi du skal ikke se helt bort ifra at Michael Westen har noen råd som kan få deg ut av et par kinkige situasjoner!