---
id: 588
title: 'Fra skuffen: The Company Men'
date: 2012-01-16T16:00:48+00:00
author: Hans-Kristian Rangnes
layout: revision
guid: http://filmbloggen.webalive.no/2011/07/13/415-autosave/
permalink: /2012/01/16/415-autosave/
---
**Jeg har valgt meg ut The Company Men denne uka. En film om finanskrisa og hvordan den traff mange veldig hardt.**<!--more-->

****Originaltittel:**** The Company Men****  
Kategori:**** Drama**  
**Spilletid:**** 1 time og 47 minutter**  
**Regissør:**** John Wells  
**Med:** Ben Affleck, Tommy Lee Jones, Chris Cooper, Kevin Costner og Maria Bello.  
<a href="http://filmbloggen.net/2011/06/15/fra-skuffen-8-the-company-men/the-company-men-2/" rel="attachment wp-att-1930"><img class="alignnone size-large wp-image-1930" src="http://filmbloggen.net/wp-content/uploads//2011/06/the-company-men1-620x412.jpg" alt="" width="620" height="412" /></a>  
Nok en dramafilm i &laquo;Fra skuffen&raquo;-spalten. Jaja, dere får overleve. Må vel innrømme at dette er favorittsjangeren og det er som oftest at det er her vi finner de dypeste og beste filmene. The Company Men handler rundt Bobby Walker (Affleck), Gene McLary (Lee Jones) og Phil Woodward (Cooper). Alle tre lever gode liv med porsche i garasjen, en flott familie og svære hus før de alle blir rammet av downsizingen i GTX. Et desperat forsøk av firmaet for å prøve å holde aksjene oppe i finanskrisa. Mennene reagerer som de aller fleste ville gjort i samme situasjon. Først godtar man det ikke før man går over til å føle depresjon og verdiløshet. Klarer man ikke en gang å forsørge familien sin?

Bobby sin kone selger porschen, huset og alt annet han har tatt for en selvfølge i så mange år. Han nekter å godta at de har dårlig råd og fortsetter på golf&#8217;en for å prøve å se suksessrik ut. Det klarer man ikke så alt for lenge og når han til slutt når bunnen og flytter hele familien inn hos sine foreldre tar han den eneste jobben han kan få. Som en snekker for sin svigerbror (Kevin Costner), noe han aldri kunne ha tenkt og et yrke han ser ned på. Han får derimot fort erfare at det ikke er et lett arbeide og at han nå må brette opp ermene hvis familien skal fortsette og være sammen. Filmen skildrer veldig godt det å miste sin selvfølelse, stolthet og hvilke effekter dette får for familielivet.

Skuespillet i filmen er troverdig og godt. Både Affleck og Lee Jones leverer bra og de er troverdige. Cooper på sin side drar det enda litt lenger og hans reaksjoner er fantastastiske. Med litt mer jobb på manuset og vi kunne ha hatt en film som ble en evig klassiker. The Company Men prøver veldig hardt å være dyp og ha en god moral, noe den til dels klarer. Men det blir for mange klisjèer dessverre og den ender ikke opp med noe mer enn OK+ hos meg. Det er absolutt en film verdt å se og budskapet er jo rimelig klart gjennom hele filmen: Ikke ta tingene vi har rundt oss for gitt, fordi en dag kan plutselig alt være borte.