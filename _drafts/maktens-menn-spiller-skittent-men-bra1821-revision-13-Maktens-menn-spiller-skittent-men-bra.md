---
id: 1836
title: Maktens menn spiller skittent, men bra!
date: 2012-01-12T23:21:14+00:00
author: vegard
layout: revision
guid: http://filmbloggen.net/2012/01/12/1821-revision-13/
permalink: /2012/01/12/1821-revision-13/
---
I The ides of March møter vi guvernør  Mike Morris (George Clooney) underveis i sin kamp for å bli demokratenes presidentkandidat. Clooney representerer den ærlige politikeren som ikke vil ty til skitne midler for å bli president, men i kulissene lurer de slue valgkamplederne.

<!--more-->

**Originaltittel:** The ides of March

**Kategori:** Drama

**Spilletid:** 1 time og 41 minutter

**Regissør:** George Clooney

**Med:** George Clooney, Ryan Gosling, Philip Seymour Hoffman, Paul Giamatti, Evan Rachel Wood og Marisa Tomei.

<a href="http://filmbloggen.net/?attachment_id=1824" rel="attachment wp-att-1824"><img class="alignnone size-large wp-image-1824" style="border-style: initial;border-color: initial" src="http://filmbloggen.net/wp-content/uploads//2012/01/nouriqq16-620x413.jpg" alt="" width="620" height="413" /></a>

Mike Morris, i George Clooney sin skikkelse, er en karismatisk, kjekk og populær guvernør som prøver å bli demokratenes presidentkandidat. For å nå det ovale kontor i Det Hvite Hus, er han avhengig av hundrevis av millioner fra støttespillere, og ikke minst en hel haug med folk som styrer og regisserer valgkampen for ham, med andre ord de som sitter med makten. Sånt blir det maktkamp av. Philip Seymour Hoffman portretterer valgkamplederen Paul Zara, den beste fyren i bransjen. Zaras høyre hånd, Steven Meyers (Ryan Gosling), er svært rutinert til tross for sin unge alder, men når han flørter med fienden får det konsekvenser for han selv og andre. Det er hovedsaklig fra Meyers posisjon vi følger denne historien, og jeg kan love at du får se forskjellige og uventede sider ved ham på den drøye halvannen timen. Mens den perfekte, i hvert fall utad, guvernør Morris på sin side, skjuler noe som kan velte hele kampanjen. Fellesnevneren er den pur unge og vakre lærlingen Molly Stearns (Evan Rachel Wood) &#8211; say no more!

Tulla! Jeg må også nevne at den noe spesielle filmtittelen har bakgrunn fra romertiden. Det var på den 15. dagen i mars at Julius Cæsar ble myrdet 44 f.kr. I senere tid har uttrykket the ides of march blitt brukt som et varsel på katastrofe.

En film med så mye suverent skuespill kommer jeg svært sjeldent over, men det skulle vel kanskje bare mangle når man tar en titt på hvem som er med. Philip Seymour Hoffman (Boogie Nights, The talented Mr. Ripley, Capote) spiller, som alltid, usannsynlig bra. I denne filmen er Seymour Hoffman grovkjefta og kjederøykende med STOR suksess. Såpass imponerende er han at han, i mine øyne, spiller Clooney og Gosling ut på sidelinjen.

Hva gjelder regi og filming/produksjon ble jeg positivt overrasket. George Clooney er jo ikke først og fremst kjent som regissør, men i denne filmen får han til også det. Vi kommer rett inn i storyen, og derfra bygger spenningen seg opp jevnt og trutt. Intriger, tabber, sluhet, romantikk og hemmelighetskremmeri blir servert på løpende bånd gjennom filmen, som med det klarer å være relativt underholdende.

Summa sumarum så er det skuespillet og manuset som står igjen som de sterkeste sidene ved denne filmen. Så trenger du litt semi-intellektuelt påfyll med en twist av maktintriger er dette filmen du burde sette i blu ray-spilleren ved neste anledning.

&nbsp;

&nbsp;

&nbsp;