---
id: 4296
title: Ny Judge Dredd-film
date: 2012-06-23T14:04:26+00:00
author: Hans-Kristian Rangnes
layout: revision
guid: http://filmbloggen.net/2012/06/23/4284-revision-7/
permalink: /2012/06/23/4284-revision-7/
---
**Karl Urban har hovedrollen som Judge Dredd i den nye actionfilmen Dredd som kommer på norske kinoer 28. september. Ut i fra traileren ser det ikke bra ut.<!--more-->**

  
<a href="http://filmbloggen.net/2012/06/23/en-ny-men-gammeldags-actionfilm/dredd/" rel="attachment wp-att-4289"><img class="alignnone size-large wp-image-4289" src="http://filmbloggen.net/wp-content/uploads//2012/06/dredd-620x397.jpg" alt="" width="620" height="397" /><br /> </a>**_Foto: SF Norge_**

Jeg har i utgangspunktet ikke et problem med hjerneløse actionfilmer. Det er heller motsatt, jeg elsker de når jeg er i riktig humør. Det vil si når jeg er fyllesyk eller vanlig syk. Dredd er basert på en tegneserie som ble adaptert til det store lerrettet av Danny Cannon i 1995, med Sylvester Stallone i hovedrollen. Nå er det altså klar for en ny film, som ikke har noenting med den tidligere å gjøre. Og det er kanskje ikke så rart med tanke på at den ble slaktet av mer eller mindre alle filmanmeldere når den ble sluppet.

Dredd har heller ikke akkurat en imponerende rolleliste. Bare det at Karl Urban har hovedrollen gjør at jeg er skeptisk til om jeg skal bruke mine studentpenger på å se den. Det eneste som er et lite lyspunkt i en ellers ganske trist liste er Lena Headey som skurken. Headey spiller Cersei Lannister i Game of Thrones og dronningen i 300. Dessverre ut i fra traileren ser det ut som om det ikke kommer til å ha noe å si.

Det filmen kan ha som en fordel er hvis de legger opp til at dette skal være humoristisk og skikkelig teit. Det kan funke. Men det ser virkelig ikke sånn ut og jeg er skikkelig skeptisk.

Hva tror _du_?

<div class="video-shortcode">
</div>