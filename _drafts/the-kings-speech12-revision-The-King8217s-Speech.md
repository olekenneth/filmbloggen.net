---
id: 2536
title: 'The King&#8217;s Speech'
date: 2011-03-31T21:05:49+00:00
author: Hans-Kristian Rangnes
layout: revision
guid: http://filmbloggen.net/2011/03/31/12-revision/
permalink: /2011/03/31/12-revision/
---
**Klarer virkelig en film som handler om taleproblemer og som bygger egentlig kun opp til en ting, en tale, å underholde i to timer?**

[<img class="alignnone size-medium wp-image-9" src="http://filmbloggen.net/wp-content/uploads//2011/03/the-kings-speech.jpg?w=300" alt="" width="540" height="360" />](http://filmbloggen.net/wp-content/uploads//2011/03/the-kings-speech.jpg)

**Kategori:** Drama  
**Spilletid:** 1 time og 58 minutter  
**Regissør:** Tom Hooper  
**Med:** Colin Firth, Helena Bonham Carter, Geoffrey Rush, Derek Jacobi, Robert Portal, Richard Dixon.

I britisk og europeisk historie står den britiske kongen Georg VI (1895 &#8211; 1952) sterkt. Han ble konge i 1936, og ble et samlingspunkt og symbol for sitt land og sitt folk og den frie verden gjennom 2. verdenskrig.

Kong Georg skulle ikke blitt konge. Han ønsket det heller ikke. Men hans eldre bror Edvard VIII abdiserte for å kunne gifte «skandaløst» med den beryktede Wallis Simpson. Og kong Georg &#8211; Albert, eller bare «Bertie» blant de nærmeste &#8211; ble konge.

Dette er nær historie: Kong Georg og hans Elizabeth er foreldre til nåværende dronning Elizabeth. Hustruen er «dronningmoren» fra det britiske monarkialbum, inntil hun døde i 2002, 101 år gammel.

Det første jeg tenkte når jeg hørte historien og bakgrunnen for filmen så var det at jeg håper ikke at den er for lang og drar den for langt ut. En to timers film om en tale er ikke akkurat attraktivt.

Kongen hadde på mange måter gitt opp å tale offentlig, etter utallige forsøk hos diverse doktorer. Hans kone fant imidlertid fram til den særdeles uortodokse talepedagogen Lionel Logue (Geoffrey Rush), en røff og rett-frem australier, som i stor grad kurerte kongen. Logue forsto nemlig hvordan et autoritært, formelt og tradisjonelt monarki kunne ødelegge et barn som var født inn i det.

Colin Firth har fått rollen som Kong George og han har på alle måter klart å fange vanskelighetene og problemene folk med taleproblemer har og får. Han leverer glitrende sammen med Rush og filmen hadde selvfølgelig bare blitt middels uten de, da mye av filmen baserer seg på arbeidet de gjør sammen.

Det er mye humor og fantastisk portretert. Jeg ble underholdt til det fulle i hvert eneste minutt og filmen gir et fantastisk innblikk i hvor vanskelig det må være å være konge &#8211; alle forventningene og ansvaret.

Trailer kan ses [her](http://www.youtube.com/watch?v=OAm7gRXFiRo).