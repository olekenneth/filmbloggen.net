---
id: 569
title: 'Fra skuffen #11: Good Will Hunting'
date: 2011-07-13T16:44:07+00:00
author: Ole-Kenneth
layout: revision
guid: http://filmbloggen.webalive.no/2011/07/13/486-revision-7/
permalink: /2011/07/13/486-revision-7/
---
**Denne uka har jeg valgt en gammel klassiker med Matt Damon og Ben Affleck.**  
[<img class="alignnone size-full wp-image-487" title="good_will_hunting" src="http://filmbloggen.webalive.no/files/2011/07/good_will_hunting.jpg" alt="" width="600" height="400" />](http://filmbloggen.webalive.no/files/2011/07/good_will_hunting.jpg)  
****Originaltittel:**** Good Will Hunting****  
Kategori:**** Drama**  
**Spilletid:**** 2 timer og 6 minutter**  
**Regissør:**** Gus Van Sant  
**Med: **Matt Damon, Robin Williams, Minnie Driver, Stellan Skarsgård og Ben Affleck

Will Hunting (Matt Damon) er en 20-årig vaskehjelp fra slummen som viser seg å være et matematisk geni. Matteprofessor Gerald Lambeau (Stellan Skarsgård) gir alt for å gjøre sin sjeldne oppdagelse til stjerne. Men gutten har en tøff bakgrunn, banket opp i fosterhjemmet sitt og har vært inn og ut av ungdomsfengsler og slåsskamper mer eller mindre hele livet. Sean Maguire (Robin Williams) får jobben på å prøve å rydde opp i det rotete livet og setter prioriteringene til unggutten i orden.

Filmen handler rett og slett om at det viktigste i livet er å være lykkelig med seg selv. Uansett hva det betyr for deg. Filmen har mye god humor i seg og den er spilt av skuespillere som i dag er monsterstore. Men som den gangen ikke var veldig kjente fjes, med unntak av Robin Williams. Ben Affleck og Matt Damon står for manuset sammen og begge to gjorde på mange måter karrieren sin på denne filmen. Filmen vant to oscar, både for beste manus og for best birolle. Beste birolle vant Robin Williams som Sean.

Filmen er for meg bare reell. Det handler om en ekte gutt som drikker, banner og handler i slåsskamper. Han går ikke igjennom en eller annen fantastisk forandring, men han blir mer moden i løpet av filmen. Jeg liker også veldig godt slutten da den er langt i fra det som er vanlig i Hollywood. Det er for meg dødpunkter i filmen og den er ikke perfekt. Men det er derimot en film som er undervurdert. For meg er det noen scener som drar den sinnsykt høyt opp på klassikerlista og har du ikke sett den har du virkelig godt glipp av noe.