---
id: 657
title: Fast Five holdt trøkket oppe
date: 2011-07-13T22:41:56+00:00
author: Ole-Kenneth
layout: revision
guid: http://filmbloggen.net/2011/07/13/281-autosave/
permalink: /2011/07/13/281-autosave/
---
**Fast Five er etter min mening den beste siden eneren!**  
[<img class="alignnone size-medium wp-image-284" src="http://filmbloggen.webalive.no/files/2011/05/fast-five.jpg?w=300" alt="" width="736" height="490" />](http://filmbloggen.webalive.no/files/2011/05/fast-five.jpg)

**Originaltittel:** Fast and Furious Five**  
Kategori:** Action  
**Spilletid:** 2 timer og 10 minutter  
**Regissør:** Justin Lin  
**Med:** Dwayne Johnson, Vin Diesel, Paul Walker, Jordana Brewster, Tyrese Gibson, Elsa Pataky, Matt Schulze, Sung Kang, Gal Gadot, Ludacris, Joaquim de Almeida, Michael Irby, Alimi Ballard, TJ Hassan og Geoff Meed

The Rock og Vin Diesel i heftig nevekamp? Trenger jo ikke noe annet for å underholde meg i over to timer ihvertfall. Etter min mening en av de beste actionfilmene de siste årene (utenom Inception selvfølgelig). Den hadde en (for meg overraskende) bra historie, godt skuespill og herlige biljakter. Med en gang jeg gikk ut av salen var jeg klar for å se The Fast and the Furious igjen, altså eneren i denne serien. Dette er etter min mening den eneste av de fire oppfølgerne som var i nærheten av den første. For å være ærlig så var Tokyo Drift og 2 fast 2 furious en skam. Regissør Lin tok med, etter min mening, de kuleste karakterene opp igjennom serien og gjennomførte en sinnsykt bra film.

[<img class="alignright size-medium wp-image-283" src="http://filmbloggen.webalive.no/files/2011/05/fast-five2.jpg?w=300" alt="" width="300" height="165" />](http://filmbloggen.webalive.no/files/2011/05/fast-five2.jpg)Filmen starter der firern slutter, altså at Mia og Brian stopper fangetransporten til Dominic. De ender opp i Rio de Janeiro, Brasil og finner sin gamle venn Vince fra eneren. Det blir bråk med en lokal gangster og de tre bestemmer seg for å rane hans hundre millioner dollar og slutte helt med kriminalitet for at ikke Mia og hennes ufødte barn skal bli født inn i kriminalitet.

Historien er enkel, men genial og det var et par ting jeg faktisk ikke kunne forutse som fikk meg til å smile. The Rock har mange herlige one-linere som får deg til å le og Vin Diesel er ikke blitt mindre maskin siden sist vi så han. Det er noe mindre fokus på bil i denne filmen enn det har vært tidligere, men det er fortsatt en god rød tråd og jeg likte spesielt at de har tatt med Han fra Tokyo Drift (eneste kule karakteren i en ellers drittfilm). De har også tatt med Roman Pearce og Tej fra toern og de bidrar med hver sine herlige roller som byr på mye latter.

Dette er absolutt ikke en film som passer for alle, men den passet for meg.