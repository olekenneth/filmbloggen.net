---
id: 770
title: 'Fra skuffen #12: Any Given Sunday'
date: 2011-08-26T18:20:28+00:00
author: Hans-Kristian Rangnes
layout: revision
guid: http://filmbloggen.net/2011/08/26/764-revision-3/
permalink: /2011/08/26/764-revision-3/
---
**Det har vært en lang, død periode her på filmbloggen. Men tallene klarer på en eller annen syk måte å holde seg oppe. Nå har jeg flyttet til Volda og skal prøve å komme tilbake for fullt. Kommer også til å bli mye mer filmnyheter i tiden framover.  
** **<a href="http://filmbloggen.net/2011/08/26/fra-skuffen-12-any-given-sunday/any-given-sunday/" rel="attachment wp-att-767"><img class="alignnone size-large wp-image-767" src="http://filmbloggen.net/wp-content/uploads//2011/08/Any-Given-Sunday-620x411.jpg" alt="" width="400" height="&quot;253" /></a>  
Originaltittel: **Any Given Sunday  
**Kategori:** Sport  
**Spilletid:** 2 timer og 30 minutter  
**Regissør: **Oliver Stone  
**Med: **Al Pacino, Cameron Diaz, Dennis Quaid, James Woods, Jamie Foxx og LL Cool J

Al Pacino er den respekterte trenerveteranen Tony D&#8217;Amato, som sliter tungt med sitt amerikanske fotballag. Hans metoder er utdatert og hans spillere er forbi sin beste alder. Nye tanker på vei: Mer individualitet, mer penger, mer på spill, yngre krefter. Når hans quarterback gjennom lang tid Cap blir skadet blir D&#8217;Amato tvunget til å bruke sitt tredjevalg Willie Beamen (Foxx). En type som skylder på alle andre enn seg selv for at han ikke spiller og som ikke er interessert i å tenke på det beste for laget. Beamen får suksess med sine soloprestasjoner men laget revner i sømmene. Tony vet at han må få gutten til å høre etter om han skal beholde jobben.

Dette er en godt gjennomført film om toppidrettsutøvere, politikken til eiere og hvordan halvdumme fotballspillere risikerer livet ved å presse kroppen for hardt, fordi de vet at de mest sannsynlig ikke får seg en ny jobb etter sporten.  
Rollelista er lang og full av stjerner. Alle leverer og alle overbeviser. Cameron Diaz som den pengegriske eieren, Jamie Foxx som den arrogante quarterbacken og Al Pacino leverer en tordentale som bare han kan. Jeg synes også at dette er ganske reelt etter hva jeg kan tenke meg foregår bak kulissene i en storklubb. Den eviggående maktkampen mellom eieren og treneren, og forholdet mellom de spillerne som bare vil tjene litt ekstra penger og de som lever for spillet. Jeg må også gi et stort pluss til fotballscenene i filmen som jeg synes er veldig godt utført (ikke det at jeg har erfaring fra am. fotball).

Problemet med filmen for min del er vel kanskje det at det blir litt for mange klisjèer til tider og Pacino spiller litt for mye på rutinen. Han tilfører ikke filmen så alt for mye før mot slutten. Jeg synes også det blir litt for mye unødvendig drama som vi godt kunne vært spart for.

Det er ikke mange som ikke har hørt om eller sett Any Given Sunday. Men den har for meg blitt litt glemt og den er også blitt litt undervurdert på grunn av lengden sin. Det er mange, da tenker jeg spesielt på de som ikke takler sport, som synes to og en halv time med amerikansk fotball blir for mye. Jeg har sett denne filmen sikkert tjue ganger og jeg har aldri kikket på klokka. Den er underholdende i hvert eneste sekund.