---
id: 571
title: 'Ukas Idrettsfilm #10: The Blind Side'
date: 2011-07-02T11:30:10+00:00
author: Ole-Kenneth
layout: revision
guid: http://filmbloggen.webalive.no/2011/07/02/462-revision/
permalink: /2011/07/02/462-revision/
---
**Ukas Idrettsfilm er en sann historie om ungdomstiden til Michael Oher. Oher ble seinere førstedrafta til NFL. Ikke mange visste at han i en periode levde på gata og hadde verken familie eller venner.**  
[<img class="alignnone size-medium wp-image-463" src="http://filmbloggen.net/wp-content/uploads//2011/06/the-blind-side.jpg?w=300" alt="" width="561" height="373" />](http://filmbloggen.net/wp-content/uploads//2011/06/the-blind-side.jpg)  
****Originaltittel:**** The Blind Side****  
Kategori:**** Drama/Sport**  
**Spilletid:**** 2 timer og 19 minutter**  
**Regissør:**** Richard LaGravenese  
**Med: **Sandra Bullock, Tim McGraw, Quinton Aaron, Jae Head, Lily Collins, Ray McKinnon, Kim Dickens, Adriane Lenox og Catherine Dyer**</p> 

</strong>Dere begynner vel å bli lei disse idrettsfilmene som er basert på sanne historier, men her er altså enda en. Nok en gang befinner vi oss i USA og amerikansk fotball er sporten. Filmen har en handling rundt Michael Oher og en kristen familie ved navn Touhy. Michael Oher har ikke fått noe gratis i livet. Den storvokste tenåringen fra skyggesiden i Memphis kommer fra en ødelagt familie, og på skolen er han ikke mye å skryte av. Han bor på gaten og vasker klærne sine i vasken på det lokale vaskeriet.

Det er et par unødvendige klisjèer i filmen og det er ingen vanvittige skuespillerprestasjoner hvis du ser bort i fra Sandra Bullock som er vanvittig overbevisende. Hun vant også en Oscar for beste kvinnelige hovedrolle i denne filmen og det kan jeg si meg enig med. Dette er ingen stor film, men en helt grei familiefilm eller en kosefilm sammen med kjæresten en sommerkveld. Det er ikke noe særlig negativt med filmen men som nevnt det er dessverre heller ingen skikkelige lyspunkter.

En koselig historie om en familie som finner det i hjertet sitt til å hjelpe en gutt ingen hadde troen på og gir han den selvtillitten han trengte for å bli noe skikkelig stort**.** Filmen byr på søte historier og flere vendepunkter filmen igjennom og den er absolutt verdt en titt.**  
**