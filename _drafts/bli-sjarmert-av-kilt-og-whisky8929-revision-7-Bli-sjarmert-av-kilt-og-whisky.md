---
id: 8939
title: Bli sjarmert av kilt og whisky
date: 2012-12-15T12:29:59+00:00
author: Hans-Kristian Rangnes
layout: revision
guid: http://filmbloggen.net/2012/12/15/8929-revision-7/
permalink: /2012/12/15/8929-revision-7/
---
**Med en god dose kilt, whisky og The Proclaimers er denne filmen så skotsk som en kan tenke seg. Vakker natur er også en del av denne jordnære filmen om livet til ikke akkurat mors beste barn som gjør det beste ut av sin situasjon.<!--more-->**

**Originaltittel:** The Angels’ Share (2012)  
**Sjanger:** Komedie, drama  
**Regissør:** Ken Loach  
**Manus:** Paul Laverty  
**Skuespillere:** Paul Brannigan, John Henshaw, Gary Maitland, Jasmin Riggins, William Ruane, Roger Allam, Siobhan Reilly  
**Spilletid:** 101 min  
<a href="http://filmbloggen.net/2012/12/15/bli-sjarmert-av-kilt-og-whisky/bojrdpa2/" rel="attachment wp-att-8930"><img class="alignnone size-large wp-image-8930" src="http://filmbloggen.net/wp-content/uploads//2012/12/bojrdpa2-620x413.jpg" alt="" width="620" height="413" /></a>  
**Foto:** Storytelling Media  
**Skrevet av:** Ragnhildur Ásmundsdóttir

**The Angels’ Share er en helskotsk film spekket av klisjeer om skotter, men på en varm og fin måte.** Robbie blir dømt for en voldshandling og må sone straffen gjennom samfunnsarbeid. I løpet av denne tiden besøker han og noen andre et whiskydestilleri som setter tankene i spinn. De bestemmer seg for å tjene penger på en kostbar whisky som nettopp har komt på markedet og Robbie blir mer motivert når han får beskjeden at han kanskje ikke får se sin egen sønn. De bestemmer seg for å reise nordover for å delta på en auksjon.

**Det var forfriskende å se, for meg i alle fall, så mange nye fjes.** Det å se en film uten å vite noe om verken skuespillerne eller regissør kan være en spennende opplevelse. Jeg så filmen uten noen tanker om hvordan jeg tenkte den ville være basert på tidligere filmer jeg hadde sett med di samme folkene slik jeg ofte gjør. Men uansett hvilke forventninger jeg kunne hatt så ville nok ikke filmen skuffet.

**Filmen har allerede vunnet fire priser.** En av disse er for beste forfatter noe som absolutt er fortjent. Manuset er lekent og har en god blanding av den dystre virkelighet og livets glade sider. Historien var godt fortalt med flere morsomme replikker. Filmen begynner med Albert (Gary Maitland) som av ren dumskap klarer å falle ut på et togspor. Gjennom hele filmen får vi hans skal vi si mindre intelligente refleksjoner. En de morsomste scenen som dessverre var med i traileren var når Albert kommenterte på plasseringen av et slott. Skuespillerprestasjonene var ganske stødige. Filmens hovedperson Robbie (Paul Brannigan) har til og med kapret seg en BAFTA for sin gode tolkning av en i bunnen god man som bare prøver å ta vare det som er viktig for ham. Robbie er en typisk antihelt om ikke klarer helt å gå den veien han selv ønsker, men gjennom prøvelser og ikke akkurat lovlige metoder lykkes han.

**Selv om filmen begynner veldig seriøst har den storsett en lett tone og jeg føler at den er en gladfilm.** Den er morsom, vakker og har karakterer som en føler sympati for ganske fort. Stedene i filmen er fantastiske. Jeg kan ikke annet en å ønske å dra til de ulike stedene der filmen tok sted. Den vakreste delen av filmen syntes nok jeg var reisen nordover. Det nydelige skotske landskapet kombinert med 500 miles av The Proclaimers var et godt virkemiddel for å sette publikum i en god stemning. Det går ikke an å bli annet enn glad av musikken i The Angels’ Share.

**Alt i alt ble dette en god filmopplevelse. Gode skuespillerprestasjoner og en solid historie å spille på. Musikken satte seg på hjernen med en gang og nå kommer jeg nok til å tenke på The Angels’ Share hver gang jeg hører 500 miles.</p> 

<div class="video-shortcode">
</div>

 </strong>