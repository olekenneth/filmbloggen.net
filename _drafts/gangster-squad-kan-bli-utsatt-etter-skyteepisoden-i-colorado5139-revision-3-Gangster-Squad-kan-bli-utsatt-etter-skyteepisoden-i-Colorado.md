---
id: 5142
title: Gangster Squad kan bli utsatt etter skyteepisoden i Colorado
date: 2012-07-21T23:34:14+00:00
author: Per Morten Mjølkeråen
layout: revision
guid: http://filmbloggen.net/2012/07/21/5139-revision-3/
permalink: /2012/07/21/5139-revision-3/
---
Det er umulig å overse den grusome skyteepisoden som tok plass under midnattspremieren av The Dark Knight Rises tidligere denne uken. Til tross var jeg overbevist om at jeg ikke ville kommentere saken her på filmbloggen før vi visste mer om saken og hva motivet til massemorderen egentlig var.

&nbsp;

Ikke overraskende har denne hendelsen preget nyhetsbildet de siste dagene, og én ting er mer filmrelatert enn noe annet. Gangster Squad-traileren ble fjernet fra The Dark Knight Rises-visningene i Amerika grunnet en kontroversiell scene hvor vi blir vitne til en kinomasakre. Det kan jeg forstå og støtte. Men, nå har Warner Bros. satt Gangster Squads premieredato på benken og det vurderes om den skal utsettes, eller om den nevnte scenen skal fjernes fra filmen.

Jeg kan ikke annet enn å bli oppgitt av dette. For det første ble denne scenen filmet sent 2011/tidlig 2012 og det vil være idiotisk å anta at denne scenen er en eksposisjon av den hendelsen. For det andre blir det irrasjonelt å fjerne en slik scene på grunn av dette. Å fjerne den vil kun skade filmen og ikke før med seg noe konstruktivt for samfunnet. Vold og terror er noe vi må leve med &#8211; uansett hvor trist det er &#8211; og vi kan ikke lukke øynene og late som om det ikke eksisterer.