---
id: 7735
title: 'BIFF 2012: Room 237'
date: 2012-10-23T23:15:01+00:00
author: Per Morten Mjølkeråen
layout: revision
guid: http://filmbloggen.net/2012/10/23/7727-revision-6/
permalink: /2012/10/23/7727-revision-6/
---
**The Shining blir ofte tatt opp som en av Kubricks beste, og med Room 237 blir du invitert med på dyptgående analyser og konspirasjonsteorier.** 

**Originaltittel:** Room 237**  
Sjanger:** Dokumentar**  
Regi: **Rodney Ascher

<a href="http://filmbloggen.net/?attachment_id=7729" rel="attachment wp-att-7729"><img class="alignnone size-large wp-image-7729" src="http://filmbloggen.net/wp-content/uploads//2012/10/bild-room-237-620x348.jpg" alt="" width="620" height="348" /></a>

Stanley Kubrick er uten tvil en av verdens mest anerkjente regissører, og ble kanskje spesielt stor etter sin tragiske bortgang like etter innspillingen av Eyes Wide Shut i 1999. For undertegnede har mannen blitt som et narkotika, og filmene må ses når muligheten byr seg. De siste årene når film har vært en stor del av studiet mitt, er det også Stanley Kubrick som dominerer de valgfrie foredragene.

Derfor ble jeg fort interessert i Room 237 når det ble kjent at den ville bli vist under Bergens Internasjonale Film Festival (BIFF) i år. Denne interessen holdt seg helt til filmen begynte, men fra start til slutt satt jeg bare med spørsmål, på en positiv måte.

Room 237 er i sin beste forstand en eneste stor samling av forskjellige analyser og konspirasjonsteorier fra forskjellige personer, som av hver sin individuelle grunn liker The Shining. Enten de likte den ved første gjennomsyn på kinolerretet, eller gikk tilbake noen år senere får å se forelske seg. Det er flere forskjellige vinklinger å se i Room 237, og alle er interessante.

Men det er kanskje konspirasjonsteorien som sier at Stanley Kubrick sto bak innspillingen av månelandingen som er mest interessant. Spesielt når han begynner å legge ut om hvordan The Shining egentlig er måte for Kubrick å få sagt dette til resten av verden. Han presenterer for eksempel genseren til sønnen Danny, og dialogen mellom Jack og Wendy, hvor Jack raser som store kontrakter som presser han ned.

Om Room 237 ikke er den mest objektive og fokuserte dokumentaren på BIFF, er den i hvert fall ekstremt detaljert og går mer i dybden enn folk flest kanskje forventet. Det blir nesten morsomt å se hva disse menneskene klarer å finne i filmen, etter å ha sett den utallige ganger, og du vil nok ikke se på The Shining som du gjorde før.

**Er du en Kubrick-fanatiker, eller bare filmstudent, er Room 237 absolutt verdt en titt. Den er kanskje veldig løselig basert til tider, men det gir også større spillerom for å presentere det som blir presentert, og det er underholdende å se. De forskjellige personene som tar deg med gjennom filmen er også veldig menneskelig, og det  samme  kan sies om produksjonsverdien, når en avbryter seg selv fordi ungen griner i bakgrunnen. Det er stille en stund, før han kommer tilbake og fortsetter talen sin. **