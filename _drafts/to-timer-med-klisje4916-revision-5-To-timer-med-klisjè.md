---
id: 4924
title: To timer med klisjè
date: 2012-07-06T17:40:52+00:00
author: Hans-Kristian Rangnes
layout: revision
guid: http://filmbloggen.net/2012/07/06/4916-revision-5/
permalink: /2012/07/06/4916-revision-5/
---
**«What to expect when you´re expecting» er en romantisk komedie fylt med klisjeer. Filmen prøver hardt å gi oss noe å le av, uten at vi helt oppnår de store latterkrampene. Spøkene blir gjentatt og handlingen blir dratt ut alt for lenge.**<!--more-->

**Originaltittel:** What to expect  
**Kategori:** Komedie / Drama / Romantisk  
**Regi:** Kirk Jones  
**Skuespillere: **Cameron Diaz, Elizabeth Banks, Brooklyn Decker, Anna Kendrick, Jennifer Lopez, Rodrigo Santoro, Chris Rock, Amir Talai  
**Spilletid:** 1 time og 59 minutter  
<a href="http://filmbloggen.net/2012/07/06/to-timer-med-klisje/wte_07591-cr2/" rel="attachment wp-att-4918"><img class="alignnone size-large wp-image-4918" src="http://filmbloggen.net/wp-content/uploads//2012/07/kcfjrsu5-620x413.jpg" alt="" width="620" height="413" /></a>  
Filmen handler om graviditet og tar opp en rekke familieforhold. Vi møter ulike par som venter barn for aller første gang. Blant annet tv-Fitness dronningen Jules (Cameron Diaz) som blir gravid tidlig i sitt forhold med danseren Evan (Chase Crawford). Fotografen Holly (Jennifer Lopez) som vil adoptere. Wendy er en babygal forfatter som opplever det å bli mor som litt vanskeligere enn forventet. Vi møter også med et ungt par som blir gravid etter et one-night stand. Budskapet i filmen er så enkelt som at familie er det viktigste man har.

**Skuespillet fungerer helt greit, men karakterene er overfladiske og skuespillet blir derfor lite realistisk. Noen av karakterene har så lite med hverandre å gjøre, at det blir unaturlig at de spiller i samme film. To av parene er i familie, mens andre bare krysser hverandre «tilfeldig» på gaten. Forholdene blir litt for løse til at det fungerer. Det eneste de har til felles er at de befinner seg på samme sykehus mot slutten av filmen. Sånn sett blir filmens oppbygning en dårlig etterligning av Love Actually.**

Filmen sjarmerer i begynnelsen, og gir oss overaskende sekvenser. Etterhvert blir det færre scener å kose seg med, og filmen blir dratt ut for lenge. Under filmen dukker det opp haugevis med konflikter og problemer for skuespillerne, uten at vi går i dybden på noen av dem. Problemene løser seg for enkelt til at man blir revet med av historien.

**Det er tydelig at filmen skal være lett og fin å se på. Det blir til en viss grad oppfylt ved hjelp av mye god musikk som setter en fin stemning og bidrar til at man blir i godt humør. Likevel er det alt for mye som fungerer for dårlig til at dette blir en minneverdig komedie**.

«What to expect when you´re expecting» gir en god følelse og får deg til å smile. Men det blir for overfladisk, og filmen burde vært avsluttet en halvtime før.