---
id: 4446
title: Funker bra med oppbrukt oppskrift
date: 2012-06-28T00:08:23+00:00
author: Hans-Kristian Rangnes
layout: revision
guid: http://filmbloggen.net/2012/06/28/4313-revision-13/
permalink: /2012/06/28/4313-revision-13/
---
**Pus i Støvler funker vanvittig bra med å putte inn barnehistoriene Jack og Bønnestengelen, Lille Trille og flere andre. Den er både morsom og sjarmerende.**<!--more-->

 **Originaltittel:** Puss in Boots  
**Kategori:** Animasjon / Eventyr  
**Regi:** Chris Miller  
**Skuespillere:** Antonio Banderas, Salma Hayek, Zach Galifianakis, Billy Bob Thornton, Amy Sedaris, Constance Marie, Guillermo del Toro  
**Spilletid:** 1 time og 27 minutter  
<a href="http://filmbloggen.net/2012/06/26/funker-selv-med-oppbrukt-historie/puss-in-boots/" rel="attachment wp-att-4371"><img class="alignnone size-large wp-image-4371" src="http://filmbloggen.net/wp-content/uploads//2012/06/puss-in-boots-620x263.jpg" alt="" width="620" height="263" /></a>  
Pus ble vi først introdusert i Shrek-filmene. Puss in Boots handler om alt som skjer før han møter det grønne trollet. Jeg var i utgangspunktet litt redd for at rollen ikke kom til å funke som en hovedrolle, men der tok jeg veldig feil. Jeg har sett den originale versjonen og ikke den norske. I den originale er det Antonio Banderas som har stemmen, og jeg kan ikke tenke meg at den funker bedre på norsk. Hans fløyelsmyke lespende stemme er perfekt. I tillegg så har vi Zach Galifinakis som Humpty Dumpty eller Lille Trille og Selma Hayek som Kitty Softpaws. Jeg er en stor, stor fan av Zach Galifinakis og han er dritbra i denne rollen også. Som forventet.

Chris Miller, som var involvert i manusskrivingen på «Shrek»-filmene og regisserte den siste, har full kontroll og leverer en godt gjennomført animasjonsfilm. Som nevnt i ingressen så gjør Puss in Boots mye av det samme som Shrek-filmene. Den tar inn barnehistorier og det er rundt her mye av humoren ligger. Jeg har ikke lyst til å avsløre noe mer. Dette er en oppskrift som er brukt mange ganger, og liker du den oppskriften så liker du Puss in Boots.

Animasjonen er som ventet ingenting å si på og Puss in Boots er god underholdning uansett hvilket humør du er i. Filmen ble lansert på Blu-Ray og DVD den 20. juni. Så løp og kjøp!

<div class="video-shortcode">
</div>