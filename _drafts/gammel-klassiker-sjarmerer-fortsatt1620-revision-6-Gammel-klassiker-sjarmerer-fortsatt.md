---
id: 1627
title: Gammel klassiker sjarmerer fortsatt
date: 2011-10-23T19:13:23+00:00
author: Hans-Kristian Rangnes
layout: revision
guid: http://filmbloggen.net/2011/10/23/1620-revision-6/
permalink: /2011/10/23/1620-revision-6/
---
**American Pie imponerte og sjokkerte med grovt språk og nakenscener i 1999. Oppskriften fungerer særdeles godt, også tolv år etter premieren.**<!--more-->

**  
Originaltittel:** American Pie  
**Spilletid:** 1 time og 35 minutter  
**Kategori:** Komedie  
**Regissør:** Paul Weitz og Chris Weitz  
**Med:** Jason Biggs, Chris Klein, Thomas Nicholas, Alyson Hannigan, Shannon Elizabeth, Tara Reid, Eddie Thomas, Seann William Scott  
<a href="http://filmbloggen.net/?attachment_id=1624" rel="attachment wp-att-1624"><img class="alignnone size-large wp-image-1624" src="http://filmbloggen.net/wp-content/uploads//2011/10/american-pie-2-620x419.jpg" alt="" width="620" height="419" /></a>  
56 millioner norske kroner. Så lavt var budsjettet for filmen American Pie. For å sammenligne, så hadde den norske filmen Max Manus et budsjett på kun en million kroner mindre. Selvfølgelig trengs det mer penger når en krigsfilm skal produseres. Likevel, Universal svidde av denne lille summen for å produsere filmen, og fikk over en milliard norske kroner i retur. Da er det grunn til å være fornøyd.

Det er tre uker igjen til High School er over, for en guttegjeng på skolen East Great Falls. Ingen av guttene har mistet jomfrudommen, og presset øker når avslutningsballet nærmer seg. De velger derfor å inngå en pakt som innebærer at alle skal ha hoppet i høyet før sommerferien er i gang. Jim lager en profil på en nettbasert dating-tjeneste, Kevin leser seg opp på oralsex, Oz blir med i skolens kor, mens Finch velger å spille minigolf.

Universal treffer blink med det meste i denne filmen. Stemningen og ikke minst karakterene, er nærmest perfekte. Ved å samle en kløne, en kjæreste, en sportsidiot og en mystisk fyr i en guttegjeng, oppstår det mange gode situasjoner. Når de i tillegg har lagt på ungkaren Stifler, nerden Sherman, og Jims omsorgsfulle far, da blir det  god film.

Manuset er spekket med gode og flaue situasjoner som skaper humoristiske øyeblikk. Både når Stifler gir Finch avføringsmiddel, og når Jim får med seg Nadia hjem på en direkteoverført strippesesjon, skapes det mye latter. Begge disse scenene fortjener legendestatus. Mange av skuespillerne imponerer, men ikke alle kan faget like godt. Seann William Scott er som født til å spille Stifler, Jason Biggs fungerer godt som usikre Jim, og Eddie Kay Thomas er genial som Finch. Det at mannfolk på godt over 20 spiller 18-åringer fungerer stort sett veldig bra.

Musikken skal også ha mye av æren for at denne filmen fungerer som den gjør. Låter av Blink 182, Goldfinger og Tonic skaper den perfekte High School følelsen, og ble et kjennemerke ved filmtriologien. Thomas Nicholas, i rollen som Kevin Myers, fikk nok ikke en Oscar for denne rollen og sliter med å skape troverdighet. Det samme gjelder Mena Suvari i rollen som Heather.

For å oppsummere så er American Pie en klassiker som fortsatt fungerer den dag i dag. Karakterene, musikken og manuset var med på å lage en film som ikke bare var banebrytende, men også full av sjarm og kvalitet. Uttrykket MILF hadde også sitt utsprang herfra, og både High School, filmbransjen og pornobransjen ble påvirket for alltid!