---
id: 9129
title: Skuffelse fra begynnelse til slutt
date: 2013-01-04T00:48:58+00:00
author: Karina
layout: revision
guid: http://filmbloggen.net/2013/01/04/9107-revision-18/
permalink: /2013/01/04/9107-revision-18/
---
 **Filmskaperne bak Texas Chainsaw 3D gjør en ny vri og lager en direkte oppfølger til den originale. Resultatet derimot er et uendelig stort gjesp.<!--more-->**

**Originaltittel:** Texas Chainsaw 3D  
**Sjanger:** Skrekk / Slasher / Thriller  
**Regi:** John Luessenhop  
**Manus:** Adam Marcus, Debra Sullivan, Kirsten Elms  
**Skuespillere:** Alexandra Daddario, Dan Yeager, Tremaine Neverson, Tania Raymonde, Thom Barry, Paul Rae, Bill Moseley  
**Spilletid:** 1 time, 32 min

<p style="text-align: center">
  <a href="http://filmbloggen.net/?attachment_id=9111" rel="attachment wp-att-9111"><img class="aligncenter size-full wp-image-9111" src="http://filmbloggen.net/wp-content/uploads//2013/01/bilde-texas-chainsaw-3D-01.jpg" alt="" width="601" height="400" /></a><em>Bilde: Twisted Pictures / Lionsgate Entertainment</em>
</p>

**Filmen starter der hvor originalen av _The Texas Chain Saw Massacre (1974)_ ender_._** Innbyggerne av byen Newt i Texas går til angrep mot Sawyer familien som er medskyldig i de utallige brutale mordene begått av Leatherface (Dan Yeager). Huset blir brent til grunne og hele familien blir antatt å være død, med unntak av spebarnet Heather som blir plassert hos en adoptivfamilie. Tjue år seinere, uvitende om hennes biologiske familie, tar en advokat kontakt med Heather (Alexandra Daddario). Han informerer henne om sin avdøde biologiske bestemor og at hun har etterlatt henne en arv. Med ønske om å finne ut mer om familien sin og for å overta huset hun har blitt etterlatt, reiser Heather sammen med vennegjengen til Texas. Problemet er at huset ikke er helt forlatt, det er fortsatt en Sawyer bosatt i huset.

**Vi får først et tilbakeblikk på den originale _The Texas Chain Saw Massacre (1974),_ noe __som er en fin måte å la yngre tilskuere få oppleve Leatherface før han vises i filmen.** Dette skaper en god begynnelse og gir oss fryktinngytende forhåpninger, men disse blir vi ikke å holde lenge på. Noen av hoved skuespillerne, slik som Alexandra Daddario, er så lite troverdige at scener som skulle vært skremmende ender opp med å bli skremmende irriterende. Dan Yeager (Leatherface) klarer å spille en tilbakestående gutt i en voksen kropp bra, men den morderiske lysten skinner ikke helt igjennom. I tillegg, uten troverdige skrik fra hans ofre blir det vanskelig å bli tatt av frykten.

<p style="text-align: center">
  <a href="http://filmbloggen.net/?attachment_id=9112" rel="attachment wp-att-9112"><img class="aligncenter size-full wp-image-9112" src="http://filmbloggen.net/wp-content/uploads//2013/01/bilde-texas-chainsaw-3D-02.jpg" alt="" width="601" height="400" /></a><em>Bilde: Twisted Pictures / Lionsgate Entertainment</em>
</p>

**Det må sies, det er ikke ofte noen klarer å sage en mann i to med motorsag der resultatet blir kjedelig.** Så virker som de tenkte &laquo;vi legger inn litt blodsprut i 3D&raquo;, noe de burde forutsett ville ende i stor fiasko. Det hele ble overdrevet og falskt. I en av scenene hvor Leatherface slår en mann i hjel med en kjøtthammer, var det så mørk lyssetting at jeg måtte ta av meg 3D-brillene for å få med meg detaljene. Skal noen få hodet knust inn vil jeg jo gjerne se det.

**Historien er heller ikke mye å skryte av.** Heather får plutselig et brev fra en ukjent biologisk tante som har dødd og overlatt huset til henne. Adoptivforeldrene lar hun bare reise avgårde til Texas så hun kan finne ut av tragedien på egenhånd, selv om de var med på å drepe hennes biologiske foreldre. Dette ble jo bare helt surrealistisk. Så har vi karakteren til borgemesteren av byen som er helt absurd og så overdrevent skrevet at han minner meg om en skurk i en komedie.

**Når jeg ser så dårlige filmer kan de likevel ha sine stunder, men her er det ingen.** Det lille fine er at de har med skuespillere fra den originale filmen, men de er dessverre bare med noen få minutter. Dette er for eksempel Gunnar Hansen som spilte Leatherface og John Dugan som spilte bestefaren. Uansett, dette er en film på en og en halv time som føles som tre lange timer. Jeg måtte sjekke klokken flere ganger. Nei dette var rett og slett en skuffende film. At denne filmen kommer på kino er helt uforståelig i mine øyne, virker som de velger å tro at navnet vil selge billetter.

<div class="video-shortcode">
</div>