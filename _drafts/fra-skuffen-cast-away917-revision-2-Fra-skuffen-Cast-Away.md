---
id: 922
title: 'Fra skuffen: Cast Away'
date: 2011-09-19T17:49:31+00:00
author: Hans-Kristian Rangnes
layout: revision
guid: http://filmbloggen.net/2011/09/19/917-revision-2/
permalink: /2011/09/19/917-revision-2/
---
**Denne uka har jeg valgt meg ut en gammel Tom Hanks-film som jeg mener er vanvittig undervurdert: Cast Away.**  
<a href="http://filmbloggen.net/?attachment_id=920" rel="attachment wp-att-920"><img class="alignnone size-large wp-image-920" src="http://filmbloggen.net/wp-content/uploads//2011/09/cab-620x413.jpg" alt="" width="400" height="253" /><br /> </a>**Originaltittel:** Cast Away  
**Kategori:** Drama  
**Spilletid:** 2 timer og 23 minutter  
**Regissør: **Robert Zemeckis  
**Med: **Tom Hanks, Helen Hunt, Nick Searcy, Chris Noth, Lari White

Det fantes ikke mange skuespillere på 90- og begynnelsen av 2000-tallet som kunne matches med Tom Hanks. Han storspilte i filmer som Philadelphia, Forrest Gump, Sleepless in Seattle, Saving Private Ryan, Apollo 13 og The Green Mile. I år 2000 har Cast Away premiere. Enda en nyinnspilling av mer eller mindre samme historien om Robinson Crusoe som det er blitt lagd alt for mange av før. Det er en vanskelig greie det og ha en person alene på lerettet i en lang periode. Det er jo rimelig begrenset hva man kan underholde med. Men Tom Hanks er strålende i rollen som Chuck Noland som er høyt oppe i FedEx-systemet. Han er overbevisende og effektiv. Kan faktisk bare huske at det har funket en annen gang og det er &laquo;I am Legend&raquo; med Will Smith.

Zemeckis kamerabruk i filmen er fantastisk og vi blir vist skrekken, mørket, stormene og alle opp- og nedturene. Hvordan skal man klare å lage ild, få tak i mat, få i seg vann. Takle det at man mest sannsynlig aldri kommer til å få se et annet levende menneske igjen. Zemeckis er også mannen bak Forrest Gump og duoen overbeviser nok en gang.

Chuck Noland transformerer kroppen sin både fysisk og overkommer massevis av psykiske utfordringer. Han lærer seg å lage ild, han fisker med et hjemmelaget spyd og blir sin egen tannlege ved hjelp av et par skøyter. Den eneste han har å prate med på øya er en volleyball ved navn Wilson som Hanks klarer å lage mye moro med.

Jeg anbefaler absolutt ikke å se traileren til filmen som ødelegger mye av opplevelsen, da den spoiler grenseløst mye. Spesialeffektene er fantastiske og jeg prøvde så godt jeg kunne å finne noe å putte fingeren på, men jeg storkoste meg gjennom hele filmen. Det eneste som man kan sette et minus på er at introen er litt unødvendig lang, og at outroen er litt for kort. Synes den siste scenen fortjener litt mer tid. Men alt i alt en film som blir bedre for hver gang du ser den.