---
id: 674
title: The Next Three Days (2010)
date: 2011-07-14T11:32:07+00:00
author: Ole-Kenneth
layout: revision
guid: http://filmbloggen.net/2011/07/14/43-autosave/
permalink: /2011/07/14/43-autosave/
---
**En av de mest krevende skuespillerne i Hollywood å jobbe med, men også den som leverer hver eneste gang. Jeg har tatt en kikk på Russel Crowe sin nyeste film, the next three days!**

**[<img class="alignnone size-large wp-image-673" title="The next three days" src="http://filmbloggen.net/wp-content/uploads//2011/04/the-next-three-days2-1-e1310635846545-620x366.jpg" alt="" width="620" height="366" />](http://filmbloggen.net/wp-content/uploads//2011/04/the-next-three-days2-1.jpg)  
** 

**Originaltittel:** The next three days**  
Kategori:** Drama/Krim  
**Spilletid:** 2 time og 13 minutter  
**Regissør:** Paul Haggis  
**Med:** Russel Crowe, Elizabeth Banks og Liam Neeson

[<img class="alignnone size-large wp-image-52" title="next three days" src="http://filmbloggen.net/wp-content/uploads//2011/04/the-next-three-days3-1024x679.jpg" alt="" width="620" height="411" />](http://filmbloggen.net/wp-content/uploads//2011/04/the-next-three-days3.jpg)

Utgangspunktet for filmen er kjedelig og ikke noe vi ikke har vært borte i før. En mor (Elizabeth Banks) blir dømt for mord og får livstid. Far (Russel Crowe), en litteraturlærer, tar hånd om den åtte år gamle sønnen . Familien blir splittet og venner slutter å støtte. John Brennan (Crowe) får til slutt nok og blir opphengt i å finne en måte for å få sin kone ut av fengsel. Starten av filmen fortsetter i det tempoet man forventer og vi kan forutse historien. John stanger mot veggen og klarer ikke å finne noen løsning før ting plutselig løser seg og ting begynner å falle på plass.

Så er det mange småhistorier og problemer innad i filmen som får deg til å gjette på hvordan dette skal gå. Filmen gjør det filmer er lagd for: den får deg til å bry seg om karakterene, engasjerer deg og den får deg sitte klistra til skjermen til alt er over. For meg sier øynene til Russel Crowe alt i denne filmen, han sier at han er villig til å gjøre absolutt alt for at hans familie skal komme sammen igjen. Den bringer ingenting nytt til sjangeren og den er på ingen måte unik, men den er så vanvittig bra på de små detaljene som får deg til å sette nye spørsmålstegn hele tiden. Moren har et sterkt temperament, er hun morderen? Kommer de til å bli tatt? Kanskje kan hun frikjennes til slutt? Kanskje kan læreren finne varme hos en annen (dette tilfellet Olivia Wilde fra &laquo;House&raquo;)?

&nbsp;

Jeg var jo så dum at jeg begynte å se på filmen selv om jeg visste at jeg skulle på jobb og ikke kunne se den ferdig. Det endte opp med at jeg så litt over halvveis av filmen før jeg måtte kjøre tur/retur Oslo for å dekke en DHK-kamp. På den turen der så prøvde jeg å tenke ut forskjellige scenarioer for hvordan filmen skulle klare å lure meg og hvordan de skulle klare det (fordi det går jo alltid bra, sant?). Når jeg kom tilbake og fortsatte så følte jeg at jeg hadde full kontroll. Når jeg fortsatte å se ante jeg ikke noenting for hvordan ting kom til og ende og det er derfor jeg digget denne filmen. Som nevnt, den bringer ingenting nytt til sjangeren. Den er bare fantastisk bra!

Som alltid leverer Crowe og jeg er fornøyd med det aller meste med filmen, med unntak av de to VELDIG stae politifolkene som aldri gir seg.

<div class="mcePaste" style="width: 1px; height: 1px; overflow: hidden;">
  <h2>
    IN THE VALLEY OF ELAH
  </h2>
</div>