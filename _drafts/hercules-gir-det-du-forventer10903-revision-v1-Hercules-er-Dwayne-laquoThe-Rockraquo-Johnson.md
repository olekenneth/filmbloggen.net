---
id: 10908
title: 'Hercules er Dwayne &laquo;The Rock&raquo; Johnson'
date: 2014-07-30T15:26:24+00:00
author: Per Morten Mjølkeråen
layout: revision
guid: http://filmbloggen.net/2014/07/30/10903-revision-v1/
permalink: /2014/07/30/10903-revision-v1/
---
**Store deler av det norske mediekorpset har kastet seg over _Hercules_, og kulturredaksjonene i landets største aviser har fått testet tastaturene sine mye de siste ukene. Ingrid Bolsø Berdal og Aksel Hennie er jo tross alt med. Nå kan vi i hvert fall bekrefte at det ikke er mye annet å rope hurra for i denne actionfilmen.**

_Hercules_ er regissert av Brett Ratner (_X-Men: The Last Stand_) og plasserer Dwayne &laquo;The Rock&raquo; Johnson i sandalene til den greske halvguden. Du vet altså hva en kan forvente. I løpet av filmens 98 minutter lange spilletid følger vi Hercules, og hans kompanjonger &#8211; hvor Berdal og Hennie spiller to av dem !! &#8211; i et forsøk på å redde Lord Cotys (John Hurt) ut av en liten knipe med en fiendtlig makt. Dette betyr mange kampsekvenser, noen enorme og andre mindre. Fellesnevneren i dem alle er dog at Johnson &#8211; og derfor Hercules &#8211; har en fortid i toppen av rangstigen i WWE.

**Han dominerer alle som står i hans vei, noe som resulterer i få spenningsmomenter iløpet av filmen. Johnson er også en skuespiller som sjeldent fungerer i seriøse roller, og han klarer aldri å skape en illusjon om at det faktisk er Hercules vi følger &#8211; og ikke han selv.** Heldigvis er han ikke den eneste skuespilleren på skjermen, for blant annet John Hurt, Ian McShane og Hennie (!!) fortjener en klapp på skulderen. Hurt og McShane er begge legendariske, og dette er langt fra deres høydepunkt, men de gjør fortsatt en innsats i å skape liv til karakterene de spiller. Hennie spiller en taus, og noe skummel type, og til tross for at det blir i overkant karikert, fungerer det oppimot filmens actionfylte stemning.

Det negative ved skuespillet til Johnson og resten av gjengen ligger dog ikke eksklusivt på deres skuldre. Ratner har aldri vært en spesielt flink skuespiller-regissør (se _X-Men: The Last Stand_ og _Rush Hour_), og viser nok engang at han sliter på dette punktet. Ratner vet å lage store og imponerende tablåer, men har slitt med å skape en identitet rundt dem i hele sin karriere. Actionscenene er godt inspirert av Zack Snyders, 300, men det tar ikke bort ifra det faktum at de er godt orkestrert og avbildet. Noe irriterende kameraarbeid lagt i glemmeboksen.

Det ser hardt og røft ut, men mangler sin egen identitet. Derfor blir det lite å rope hurra for. Rå action er alltid en god grunn til å dra på kino &#8211; uansett om historien er total fraværende &#8211; men Hercules leverer action du har sett flere ganger før. Da er det gjerne bedre å vente til _The Raid 2_ kommer neste uke, eventuelt se den eksepsjonelle, _Guardians of the Galaxy _denne helgen.

<span class='embed-youtube' style='text-align:center; display: block;'></span>