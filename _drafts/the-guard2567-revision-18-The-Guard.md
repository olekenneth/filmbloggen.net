---
id: 2662
title: The Guard
date: 2012-02-17T13:11:47+00:00
author: brennum
layout: revision
guid: http://filmbloggen.net/2012/02/17/2567-revision-18/
permalink: /2012/02/17/2567-revision-18/
---
**Brendan Gleeson spiller i denne filmen en skruppelløs politibetjent ved navn Gerry Boyle. Han er morsom, fordomsfull og provoserende. Han slår seg sammen med den skolerte FBI-agenten Wendell Everett, sammen etterforsker de en bande med dopsmuglere.  
** 

******Tittel:** The Guard  
**Kategori:** Thriller-komedie  
**Regi:** John Michael McDonagh  
**Skuespillere:** Brendan Gleeson, Don Cheadle, Mark Strong, Liam Cunningham, David Wilmot, Rory Keenan, Sarah Greene, Katarina Cas.  
**Spilletid:** 1 time og 36 minutter

<a href="http://filmbloggen.net/?attachment_id=2645" rel="attachment wp-att-2645"><img class="alignnone size-full wp-image-2645" src="http://filmbloggen.net/wp-content/uploads//2012/02/art-the-guard_20110826121150601209-420x0.jpg" alt="" width="541" height="391" /></a>

Politioffiseren Gerry Boyle (Brendan Gleeson) og FBI-agenten Wendell Everett (Don Cheadle) arbeider sammen for å pågripe tre narkotikasmuglere fra Dublin. Begge har sine fremgangsmåter, noen av dem er etter protokollen og andre metoder er av den mer utradisjonelle sorten. Dynamikken mellom dem er gnistrende, unik og genuin. Det er troverdig og til tider morsomt. Det minner meg litt om &laquo;Starsky & Hutch&raquo;.

Gerry Boyle (Brendan Gleeson) er litt av en kverulerende type. Han er ikke redd for å si sin egen mening om f.eks politiarbeid, og på fridager liker han å tilbringe tiden sammen med prostituerte. Karakteren er meget interessant, han har kvalitetene til en helt, men også alle de mindre nevneverdige kvalitetene til en antihelt. Man utvikler et slags elsk-hat forhold til protagonisten, han er rett og slett uimotståelig. Det er etter min mening en utrolig overdrevet portrettering av samtidens politimenn, men det passer til filmens snodige verdensbilde.

Filmens stemning er preget av svart humor. Døden, prostitusjon og rasisme er noen av de tabubelagte temaene filmen inneholder. Den grove humoren er noe  av det som gjør filmen bra. Jeg likte spesielt godt synspunktene til

Brendan Gleeson har hatt mange fabelaktige biroller, men i denne filmen briljerer han i hovedrollen. Karakteren han spiller er barsk, krass og er av den mindre sympatiske typen. Han gjør en aldeles god prestasjon. Don Cheadle er forøvrig en litt mer nøytral og jordnær karakter. Han oppfører seg profesjonelt og anstendig i forhold til jobben sin. Dynamikken mellom de to er (som sagt tidligere) magisk.

Noe av det beste med filmen er det western-inspirerte lydsporet, det passer veldig bra til filmens miljø og stemning. Filmen er en nymotens western, den har mange av de samme kvalitetene som en god western-film har. Det er plassert i et aktuelt og realistisk samfunn.

McDonagh fremstiller den irske landsbygda som et ugjestmildt-og øde sted. Menneskene er apatiske og avvisende, og miljøet er grått og trist. Det er veldig bra skildret. Årsaken til at filmen ikke scorer fullt i mine øyne er fordi den tar i bruk mange vante og kjente vendinger. Jeg hadde kanskje håpet på flere påfunn eller overraskelser. Filmens irske påvirkning er hva som gjør filmen tilnærmet suveren- replikkene er raske og språket er som regel grovt. Dette er en western-inspirert svart komedie og det er sannsynligvis ulikt mye av det du har sett før. Den briljerer ved å være en sjelden og uvanlig vare. Fan av krim og galgenhumor burde virkelig ta seg tiden til å se denne filmen. Anbefales.