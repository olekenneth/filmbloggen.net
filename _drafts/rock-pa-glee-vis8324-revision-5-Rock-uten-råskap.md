---
id: 8769
title: Rock uten råskap
date: 2012-12-07T20:21:57+00:00
author: brennum
layout: revision
guid: http://filmbloggen.net/2012/12/07/8324-revision-5/
permalink: /2012/12/07/8324-revision-5/
---
**En hyllest til 80-tallets rockballader med Tom Cruise i spissen som alkoholisert  rockestjerne. Interessant? Ja, til tider. Men en fullstendig uoriginal og overfladisk historie ødelegger det som var et bra utgangspunkt.**  
****

**<!--more-->Originaltittel:** Rock Of Ages

  
**Kategori:** Musikal, komedie, drama  
**Regi:** Adam Shankman  
**Skuespillere:** Tom Cruise, Julianne Hough, Diego Boneta, Russel Brand, Alec Baldwin, Bryan Cranston, Cathrine Zeta-Jones, Paul Giamatti, Malin Akerman.  
**Spilletid:** 2 timer og 3 minutter

<a href="http://filmbloggen.net/?attachment_id=8765" rel="attachment wp-att-8765"><img class="alignnone size-large wp-image-8765" src="http://filmbloggen.net/wp-content/uploads//2012/12/Rock-of-Ages_3-620x413.jpg" alt="" width="620" height="413" /></a>

**Adam Shankman er regissøren bak Hairspray, The Wedding Planner og en rekke Glee-episoder.** Han er også kjent som dommer i programmet So You Think You Can Dance. Hans spesialitet er filmer om romantikk, musikk og livsglede. Slik som jeg ser det er dette en regissør med store ambisjoner om å lage feelgood/musikaler, men han mangler litt innovative ideer for å skape et originalt plott. Mesteparten av filmene hans er ikke overraskende proppet full av filmatiske klisjeer &#8211; måten karakterene, miljøet eller verden fremstår.

**Handlingen er simpel nok: en landsbyjente (Julianne Hough) drar til Hollywood for å bli stjerne, oppfatter at det krever mer enn oppmøte for å bli berømt og ender opp med å jobbe på en nedslitt bar.** Der møter hun sin soulmate (Diego Boneta), en ukjent mannlig artist som også drømmer om å bli rockestjerne. Alt sirkulerer rundt baren Bourbon Room &#8211; et lokale som er i ferd med å stenges fordi den styres av to komplette idioter (Alec Baldwin og Russel Brand). Men Stacee Jaxx (Tom Cruise) kommer for å gjenopplive barens rykte ved å holde en forrykende konsert. Og det er herifra og utover at sutringen begynner: Hvorfor får vi ikke penger for bevare det sorte hullet av en bar? Hvorfor blir jeg ikke rockestjerne når alle andre er det? Budskapet er laget, gjennomtenkt og virkeliggjort av en gjeng preget av barnementalitet. Film er film, man skal ikke nødvendigvis ta alt på alvor, men de kunne godt spart oss karakterenes illusjon av storhet. Alternativt, noe som ville vært mer realistisk, de møter veggen og drømmene deres forsvinner og erstattes av 100% stilling i en dagligvarebutikk.

**Regissøren er også en noenlunde flink koreograf, hver musikalsk scene i Rock Of Ages inneholder et dansenummer der alt gjøres i sakte film.** Poenget er at det skal virke grasiøst, sjelfullt og engasjerende, men for meg blir det for unaturlig. Måten de sjangler seg opp/ned/under/over kulisser med håpefulle blikk opp mot himmelen/taket.