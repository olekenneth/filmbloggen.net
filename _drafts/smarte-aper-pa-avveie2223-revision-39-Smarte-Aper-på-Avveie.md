---
id: 2356
title: Smarte Aper på Avveie
date: 2012-02-03T10:59:15+00:00
author: brennum
layout: revision
guid: http://filmbloggen.net/2012/02/03/2223-revision-39/
permalink: /2012/02/03/2223-revision-39/
---
**Det forskes på en medisin mot alcheimers og aper blir brukt som forsøkskaniner. Men bivirkningen av medisinen gjør apene smarte og lite forståelsesfulle. Ape-Revolusjonen er i gang.**

**<!--more-->Originaltittel:** Rise of the Planet of the Apes

  
**Kategori:** Action/Science-fiction drama  
**Regi:** Rupert Wyatt  
**Skuespillere:** James Franco, Andy Serkis, Freida Pinto, John Lithgow, Brian Cox, Tom Felton, David Oyelowo, Tyler Labine, Jamie Harris.  
**Spilletid:** 1 time og 45 minutter

<a href="http://filmbloggen.net/?attachment_id=2241" rel="attachment wp-att-2241"><img class="alignnone size-large wp-image-2241" src="http://filmbloggen.net/wp-content/uploads//2012/01/apes-rise-620x349.jpg" alt="" width="620" height="349" /></a>

Først og fremst må jeg bare si at dette ikke er en oppfølger. Denne filmen er ikke koblet opp mot Tim Burtons film fra 2001 eller noen av de andre versjonene som er blitt laget siden 1968. Den står med andre ord alene, vil den klare seg på egenhånd?

Will Rodman(James Franco) arbeider iherdig med å finne en medisin som kan forebygge Alcheimers. Hans far(John Lithgow) er blitt gammel og dement, og det er litt av årsaken til at han kjemper hardt for å anskaffe en brukbar medisin. All forskningen blir utøvd på aper, mer bestemt sjimpanser. Etter at en ape trasserer hele laben, blir forskningen stanset med umiddelbar virkning. Will ender opp med å redde en ape fra å bli avlivet. Han tar den med hjem og oppdrar den etter sine egne premisser. Apen får tildelt navnet Caesar. Caesar utvikler etterhvert mange gode egenskaper og det viser seg faktisk at den er bemerkelsesverdig smart. Tiden går og apen blir eldre, og da begynner den også å tenke gjennom livets betydning og sin egen selvverdi. Dette er en smart ape det er snakk om. Caesar utvikler til slutt radikale utbrytningstanker og danner med det en slags revolusjonsarme. Hat over mennesker, fantasier om frigjøring og en beundring av bananer er noen kriteriene for å bli medlem av apenes revolusjonsarme. Det spisser seg til konflikt mellom mennesker og aper, hva som blir utfallet kan du finne ut dersom du ser denne filmen.

Andy Serkis spiller apen. Ja, du leser korrekt, apen! Han styrer apens bevegelse med en bevegelsessensor-drakt. Og han har gjort en ekstraordinær prestasjon. Det er tilnærmet likt med hva en normal sjimpanse ville gjort. Apropos skuespill, både James Franco og Freida Pinto gjør en særdeles god innsats som ape-entusiaster og kjempere for rettferdighet. John Lithgow spiller en forvirret gammel mann som prøver sitt beste, men det går ikke alltid like bra for ham. Noe som er litt hjerteskjærende, men også litt humoristisk.

Effektene er det ingen tvil om, de er godt gjennomført og flott presentert. Apene i filmen ser hundre prosent foto-realistiske ut, dog de er dataanimerte. De er kreativt skapt og nøysommelig planlagt. Det som imponerer meg er hvordan de klarer å skape en så sterk rollekarakter som i tillegg er animert. Kudos!

Filmen har et originalt plott, men aper-mot-mennesker filmer er det heller ikke få av, noe som gjør at originaliteten mister litt formål. Det innebærer ikke at filmen oser av klisjéer. Filmen unngår de største klisjé flausene. Apenes kamp for frihet får i denne filmen en ny vri. En ny vri som briljerer på uttalig mange nivåer. Og den gir også fremtidige filmer om aper som rebeller et bedre utgangspunkt. Dette er en &laquo;blockbuster&raquo; som de så fint kaller det i Hollywood. _Nervepirrende_ er et ord som jeg føler beskriver denne filmen best. Filmen klarer seg veldig fint på egenhånd. Definitivt verdt å se!