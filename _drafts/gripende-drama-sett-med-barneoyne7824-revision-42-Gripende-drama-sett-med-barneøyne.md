---
id: 7870
title: Gripende drama sett med barneøyne
date: 2012-10-28T21:45:07+00:00
author: Ingvild A. Jansen
layout: revision
guid: http://filmbloggen.net/2012/10/28/7824-revision-42/
permalink: /2012/10/28/7824-revision-42/
---
**”They think we&#8217;re all gonna drown down here. But we ain&#8217;t going nowhere.”**

**Originaltittel:** Beasts of the Southern Wild (2012)  
**Sjanger:** Drama, Fantasy  
**Regi:** Benh Zeitlin  
**Manus:** Behn Zeitlin, Lucy Alibar  
**Skuespillere:** Quvenzhané Wallis, Dwight Henry, Levy Easterly, Lowell Landes, Pamela Harper, Gina Montana, Nicholas Clark, Jovan Hathaway  
**Spilletid:** 93 min.

<p style="text-align: center">
  <a href="http://filmbloggen.net/2012/10/28/gripende-drama-sett-med-barneoyne/beasts2/" rel="attachment wp-att-7828"><img class="aligncenter size-full wp-image-7828" src="http://filmbloggen.net/wp-content/uploads//2012/10/beasts2.jpg" alt="" width="600" height="399" /></a><em>Bilde: Court 13, Benh Zeitlin, Cinereach, Journeyman Pictures. </em>
</p>

<p style="text-align: center">
  <strong>Skrevet av: </strong>Ragnhildur Ásmundsdóttir
</p>

##### 

**Hushpuppy (Quvenzhané Wallis) lever i et selvforsynt samfunn som er isolert fra omverdenen.** Hun og faren (Dwight Henry) lever i hver sine rønner og bruker bakdelen av en bil som båt. Filmen forteller om hvordan livene deres endrer seg når uværet kommer og området de bor i blir oversvømt. Det er et klart budskap i filmen; storsamfunnet prøver alltid å styre. Filmen viser hvordan disse menneskene føler seg styrt og hvordan de kan klare seg uten hjelp fra samfunnet ellers.

_Beasts of the Southern Wild_ er regissør Zeitlins første spillefilm, og den ble produsert av hans eget filmselskap Court 13. Zeitlin har tidligere mottatt flere priser for sine kortfilmer _Egg_ (2005) og _Glory At Sea_ (2008), og nå har også _Beasts of the Southern Wild_ mottatt mange priser ved ulike filmfestivaler, blant annet fire priser ved filmfestivalen i Cannes. Den er basert på et enmannsskuespill kalt _Juicy and Delicious_, skrevet av Lucy Alibar, som også skrev manuset til filmen sammen med regissør Behn Zeitlin.

****Filmen som BIFF annonserer som mytologisk, antropologisk, folkloristisk og apokalyptisk skuffer ikke. ****Filmen veksler mellom det realistiske og det fantastiske. Den er veldig virkelighetsnært framstilt og jeg følte flere ganger at den minnet om en dokumentar. De fleste av skuespillerne var amatører og de fleste var fra området rundt Louisiana bayou, noe som bare økte nivået av realisme.

<p style="text-align: center">
  <a href="http://filmbloggen.net/2012/10/28/gripende-drama-sett-med-barneoyne/beasts3/" rel="attachment wp-att-7830"><img class="aligncenter size-full wp-image-7830" src="http://filmbloggen.net/wp-content/uploads//2012/10/beasts3.jpg" alt="" width="618" height="412" /></a><em>Bilde: Court 13, Benh Zeitlin, Cinereach, Journeyman Pictures. </em>
</p>

**Musikken spilte liten rolle som stemningsskaper i denne filmen.** Jeg legger alltid ekstra merke til filmmusikk, men her gjorde jeg ikke det. Det er likevel mange flotte scener i filmen som er gode nok uten merkbar stemningsskapende musikk. Blant annet er det en vakkert filmet scene der Hushpuppy løper rundt med stjerneskudd i hendene. Her får vi se friheten i hennes liv visualisert på en gripende og troverdig måte. Filmen handler om mot og kjærlighet, og de magiske innslagene er der for å symbolisere Hushpuppy sin indre reise mot en forståelse av hennes plass i samfunnet.

**Quvenzhané Wallis er imponerende i rollen som den tøffe, selvstendige Hushpuppy.** Hun er en dyktig skuespiller til tross for sin unge alder, og viser en styrke man ikke skulle tro en så ung jente kunne ha. Quvenzhané er garantert på vei inn i filmverdenen, noe det faktum at hun utkonkurrerte 4000 andre hopefulle for rollen som Hushpuppy viser. Både Quvenzhané Wallis og Dwight Henry er snart klare (dog bare i småroller) i en ny film kalt _Twelve Years a Slave_ (2013). Der ser vi også kjente fjes som Michael Fassbender, Brad Pitt og Benedict Cumberbatch i hovedrollene.

_Beasts of the Southern Wild_ er en fantastisk film som jeg anbefaler alle å se.

<div class="video-shortcode">
</div>