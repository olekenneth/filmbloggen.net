---
id: 8554
title: Wrath of the Titans klar for leiemarkedet
date: 2012-06-23T14:59:16+00:00
author: Hans-Kristian Rangnes
layout: revision
guid: http://filmbloggen.net/2012/06/23/4253-revision-7/
permalink: /2012/06/23/4253-revision-7/
---
**Wrath of the Titans er så full av klisjèer at det funker. Den har hevet nivået litt fra eneren, det er det ingen tvil om.<!--more--></p> 

Originaltittel:</strong> Wrath of the Titans  
**Kategori:** Action / Eventyr  
**Regi:** Jonathan Liebesman  
**Skuespillere:** Sam Worthington, Liam Neeson, Ralph Fiennes, Édgar Ramírez, Toby Kebbell, Rosamund Pike, Bill Nighy, Danny Huston, John Bell, Freddy Drabble, Kathryn Carpenter.  
**Spilletid:** 1 time og 39 minutter

<img class="alignnone size-large wp-image-4277" src="http://filmbloggen.net/wp-content/uploads//2012/06/wrath-of-the-titans1-620x348.jpg" alt="" width="620" height="348" />  
**_Foto: SF Norge_**

Regissør Jonathan Liebman satte seg som mål å gjøre alt litt bedre, større og kulere virker det som. Og jeg må faktisk ærlig innrømme at han har fått det til, til en viss grad. Jeg er jo en av de filmnerdene som kan nyte en film som det her. Det er noe jeg har sagt veldig mange ganger, men det er viktig å ikke henge seg opp i dialogen eller historien. Filmen flyter absolutt bedre enn sin forgjenger, Clash of the Titans. Det hjelper også med noen morsomheter fra Bill Nighy som Hephaestus og Toby Kebbell som Agenor. Selv om jeg gjerne skulle sett mer av Bill Nighy sin karakter.

Handlingen er satt til 10 år etter at halvguden Perseus (Sam Worthington) drepte Kraken. Han lever nå et liv som fisker sammen med sin sønn Helius. Rosamund Pike er tilbake i sin rolle som Andromeda og denne gangen er hun en skikkelig kriger og en ekte leder. Worthington er selvfølgelig ikke fabelaktig, men folkene rundt gjør opp for det vil jeg si.

Dialog og historie er selvfølgelig dårlig, men hva forventet du? Karakterene og handlingen har kun en funksjon. Det er å ta deg videre til neste actionsekvens og jeg ble som sagt positivt overrasket over at jeg koste meg med en oppfølger til en film nesten ingen likte.

_Wrath of the Titans kommer ut på DVD/Blu-Ray 1. august._

<div class="video-shortcode">
</div>