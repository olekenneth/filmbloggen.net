---
id: 6294
title: The Expendables 2
date: 2012-08-16T16:41:11+00:00
author: Per Morten Mjølkeråen
layout: revision
guid: http://filmbloggen.net/2012/08/16/6271-revision-14/
permalink: /2012/08/16/6271-revision-14/
---
**The Expendables er et perfekt utgangspunkt for å skape en klassisk actionfilm, men verken denne eller den første klarer det. **

**Originaltittel:** The Expendables 2**  
Sjanger:** Action**  
Regi:** Simon West**  
Manus:** Richard Wenk, Sylvester Stallone**  
** **Skuespillere:  **Sylvester Stallone, Jason Statham, Dolph Lundgren, Terry Crews, Bruce Willis, Arnold Schwarzenegger og Chuck Norris

<a href="http://filmbloggen.net/?attachment_id=6281" rel="attachment wp-att-6281"><img class="alignnone size-large wp-image-6281" src="http://filmbloggen.net/wp-content/uploads//2012/08/11-003-620x413.jpg" alt="" width="620" height="413" /><br /> </a>_F__oto: Norsk Filmdistribusjon_

Den første **The Expendables**-filmen kom og gikk som solen gjør i Bergen. Potensialet var på topp og alle og enhver så frem til en ordentlig 80-talls actionfilm med heftige maskingeværkamper og eksplosjoner. Det vi fikk var en fullstendig tankeløs og urovekkende dårlig sammensatt film som verken imponerte med sine eksplosjoner eller slåsscener. For la oss være ærlig, det er akkurat det vi forventer av denne type film. Vi vil slå av hjernefunksjonensom analyserer filmer og personlige problemer i den virkelige verden og bare la overvokste actionfigurer underholde oss.

**Igjen møter vi på Sylvester Stallone, Jason Statham, Dolph Lundgren, Terry Crews og Randy Couture.** Mens Bruce Willis og Arnold Schwarzenegger spiller en litt større rolle her enn i forrige film. Nå blir også Chuck Norris med på balletten, sammen med Liam Hemsworth og Nan Yu, sistnevnte bringer med en mye etterlengtet kvinnelig kløkt og står like stereotypisk som resten av gjengen. Den oppskriften bør automatisk sementere seg som en klassisk actionfilm, men alt faller fra hverandre allerede i anslaget. Historien tar fra gjengens tidligere filmer og gjør lite nytt, men det er utførelsen som skader filmen mest. Motivasjonen til våre &laquo;protagonister&raquo; er umulig å holde følge med og det gjør at motivasjonen til seeren også synker. Når filmen velger å dra i de emosjonelle trådene er det tydeligvis ikke en muskelbunt som står i andre enden å drar. Det ble bare bare ytterst pinlig og var hovedgrunnen til at jeg rett og slett ble litt forundret over hvor kjedelig filmen lå an til å bli.

Overraskende nok er det ikke historien som er filmens største problem. De mange actionsekvensene er enkelt og greit ikke imponerende og de blir ekstra svak ettersom dataanimasjonen skinner gjennom hele veien. Selv i de mest amatørmessige stuntene er det generert gjennom en datamaskin, noe som for meg fjerner store deler av gleden med en actionsekvens. Stallone og Schwarzenegger begynner kanskje å dra på årene, men det er visse ting de forstatt kan gjøre.

**The Expendables 2** holder altså ikke opp mot så mange andre actionfilmer. Stallones **Rambo**-filmer er uten tvil noe av det beste vi har på actionfronten (ser da på de to første) og **Terminator 2: Judgement Day** er kanskje _den_ beste. De skapte unike karakterer som vi kunne utvikle en vis sympati for og historien ble spennende å følge, samtidig som actionscenene var ekstremt underholdende. Vi finner ingenting av det i **The Expendables 2**.

Selv gjesterollene til Van Damme, Willis og Chuck Norris blir lite nevneverdig. Norris fungerer som en komisk effekt de få gangene han er der, mens Willis kaster seg inn i actioneventyret i de siste minuttene for å komme med flere enkle one-linere, hvor kun ene av dem fungerte. Van Damme gir kanskje sin kjedeligste rolle noensinne, som i seg selv er grunn nok til å styre unna denne filmen.

**Det hele blir et eneste langt datagenerert actioneventyr som ikke holder mål ved noen aspekter. Ingen av karakterne blir nevneverdig utviklet og den sympatien du skal føle for dem forsvinner rask under enda en kjip actionsekvens. Når en av de mange one-linerne står som filmens beste dialoger er det alarmerende hvor lavt den har sunket. Men, de actionsekvensene som ikke er datagenerert er veldig underholdende og om hele filmen hadde blitt taklet slik, selv med sine andre problemer, kunne dette blitt en meget sterk actionfilm. Dessverre ble det ikke slik. **

&nbsp;

&nbsp;