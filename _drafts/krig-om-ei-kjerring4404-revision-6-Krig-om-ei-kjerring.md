---
id: 8546
title: Krig om ei kjerring
date: 2012-06-28T14:19:18+00:00
author: Hans-Kristian Rangnes
layout: revision
guid: http://filmbloggen.net/2012/06/28/4404-revision-6/
permalink: /2012/06/28/4404-revision-6/
---
**&laquo;Bros before hoes&raquo; er noe gutta i &laquo;This Means War&raquo; burde ha lært seg. Man ler et par ganger, men når actionsekvensene er så kjipe og plottet så åpenbart &#8211; da er det ikke nok.**<!--more-->

**Originaltittel:** This Means War  
**Kategori:** Action / Komedie / Romantikk  
**Regi:** McG  
**Skuespillere:** Angela Bassett, Reese Witherspoon, Til Schweiger, Tom Hardy, David Koechner, Abigail Spencer, Chris Pine, Warren Christie, Laura Vandervoort, Emilie Ullerup, Jenny Slate, Valin Shinyei  
**Spilletid:** 1 time og 27 minutter <img class="alignnone size-large wp-image-4432" src="http://filmbloggen.net/wp-content/uploads//2012/06/oadbdpq8-620x412.jpg" alt="" width="620" height="412" />  
**_Alle foto: Twentieth Century Fox Norway_**

FDR (Chris Pine) og Tuck (Tom Hardy) er to CIA-agenter som blir satt som kontorrotter etter at et oppdrag gikk skeis. For at kompisen skal komme seg over eks-kona foreslår FDR at Tuck må komme seg ut i datingverdenen igjen. Så begynner gutta å date Lauren (Reese Witherspoon). Etter at de finner ut av dette så bestemmer de seg for at Lauren skal få lov til å velge og det blir en skitten kamp om å vinne hennes hjerte.

Jeg har lenge vært fan av Tom Hardy og har egentlig digget alt han har vært i, men dette er krise. Verken han, Chris Pine eller Reese Witherspoon klarer å gjøre noe med et manus som er bånn i bøtta. Dette sammen med dårlig gjennomførte actionsekvenser gjør at dette blir en film som blir glemt fort. Jeg har derimot tro på at Hardy kommer tilbake sterkere enn noensinne i rollen som Bane i The Dark Knight Rises i slutten av juli!

Klisjèfylte replikker og forutsigbar historie er noe vi er vant til i romantiske komedier. Men det finnes grenser her også. Når du igjen skal legge til sjangeren action, så forventer jeg faktisk at actionscenene er godt gjennomført. Jeg skal ikke bare være negativ, fordi filmen er mulig å kose seg med på en fyllesyk søndag. Bare ikke ha noen forventninger så går det greit.

_Filmen er nå tilgjengelig på DVD og Blu-Ray._

<div class="video-shortcode">
</div>