---
id: 1750
title: 'Film For Faen: 17 Again'
date: 2011-11-16T09:15:58+00:00
author: Marthe
layout: revision
guid: http://filmbloggen.net/2011/11/16/1747-revision-2/
permalink: /2011/11/16/1747-revision-2/
---
**17 igjen er historien om den lovende basketstjernen Mike, som går vekk fra sin livs sjanse til å få et basket stipend til college til fordel for sin gravide kjæreste. 20 år senere får han sjansen til å endre fortidens valg. **

**Originaltittel:** 17 Again  
**Sjanger:** Komedie  
**Lengde:** 1 t 42 min  
**Regi:** Burr Steers  
**Manus:** Jason Filardi  
**Med: Zac Efron, Leslie Mann, Thomas Lennon, Michelle Trachtenberg, Matthew Perry**

****<a href="http://filmbloggen.net/?attachment_id=1748" rel="attachment wp-att-1748"><img class="alignnone size-full wp-image-1748" src="http://filmbloggen.net/wp-content/uploads//2011/11/17-AGAIN-728465.jpg" alt="" width="570" height="364" /></a>DEN KLASSISKE &laquo;TILBAKE I TID&raquo;-FILMEN

I 1989 hadde 17-årige Mike livet og en strålende basketkarriere foran seg. Men dama blir gravid, og Mike valgte familien framfor karrieren. 20 år seinere er han en bitter, sur mann, nylig uten jobb og med et ekteskap i oppløsning. Så gis han en mirakuløs sjanse til å ordne opp: Han forvandles til en 17-åring igjen, med en 37-årings erfaringer.

Filmen har en klart forutsigbar historie, noe som gjør den lite spennende. Det filmen skal få skryt for, er at den klarer å flette parallelle historier sammen, og at den er morsom.  
Zac Efron har et veldig stort skuespiller potensial, og får vist det gjennom en veldig god tolkning av hvordan det er å være nærmere 40 år i en 17 år gammel kropp.  
Det viser seg at det fremdeles er vanskelig å være 17, og Mike snubler rundt i en sprø verden av store ambisjoner og krakilske tenåringer. Kameraten hans, den nerdete teknomilliardæren Ned, fungerer som en bra sidekick. Filmen serverer enkle, men velfungerende vitser, med et bakenforliggende alvor ettersom Mike forstår at han er i ferd med å miste barna, kona og humøret.

Hadde ingen høye forventinger til denne filmen, men en tar seg selv i å le høyt idet en gjenkjenner de middelaldrendes svake dobbeltmoral og overbeskyttende egenskaper. Efron er overbevisende i rollen som en godt voksen mann, og resultatet av filmen er brukbart.

Generelt over er det gode skuespillprestasjoner, og filmen er morsom.  Jeg savner noe litt mer originalt, noe jeg ikke har sett før. En liten twist hadde gjort seg bra.