---
id: 2761
title: Vil lage Hollywood-versjon av Hodejegerne
date: 2012-02-26T13:19:03+00:00
author: Hans-Kristian Rangnes
layout: revision
guid: http://filmbloggen.net/2012/02/26/2758-revision-2/
permalink: /2012/02/26/2758-revision-2/
---
**Mark Wahlberg er helt frelst etter å ha sett «Hodejegerne», og er fast bestemt på å få spille i og produsere en amerikansk versjon.** <!--more-->

  
<a href="http://filmbloggen.net/?attachment_id=2759" rel="attachment wp-att-2759"><img class="alignnone size-large wp-image-2759" src="http://filmbloggen.net/wp-content/uploads//2012/02/mark-wahlberg-poster-56b1b-620x414.jpg" alt="" width="620" height="414" /></a>  
Det forteller Wahlberg når VG treffer ham i London i forbindelse med lanseringen av den amerikanske skuespillerens nyeste actionfilm, «Contraband», som har vært en megahit i USA.

&#8211; Jeg så nettopp «Hodejegerne». Det er nok den sykeste filmen jeg har sett på ti år, sier Wahlberg.

&#8211; Jeg elsket den filmen. Herregud, den filmen er faen meg fantastisk &#8211; beklager banningen. Men da jeg så den, sa jeg bare «holy shit!».

&#8211; Da jeg var halvveis i filmen, skulle jeg egentlig ha hentet kona og barna mine på flyplassen, men jeg sa til en kompis at han måtte gjøre det, for jeg ville ikke gå slipp av slutten.

**Produserer egne filmer**

Wahlberg sier han nå vil jobbe for å få lov til å lage en amerikansk versjon av filmen. Han produserte selv «Contraband», og jobbet i årevis for å sikre seg rettighetene til å lage boksefilmen «The Fighter».  
&#8211; Jeg anbefaler alle å se «Headhunters». Jeg har møtt filmskaperen i Los Angeles, og han er et kjempetalent. En supersmart fyr, sier Wahlberg.

Planene faller i god jord hos «Hodejegeren»-produsent Asle Vatn.  
&#8211; Dette er gode nyheter. Mark Wahlberg er den helt rette fyren for dette prosjektet, sier han.

Det er selskapene Friland og Yellow Bird som står bak fjorårets megahit på de norske kinoene &#8211; og langt utover i verden:  
&#8211; Jeg talte forleden, den er nå solgt til 40 land, sier Vatn.

Årsaken til at Mark Wahlberg akkurat har sett filmen, er et norsk dobbeltfremstøt i USA:

**God avtale med USA**  
&#8211; Allerede sist sommer opplyste regissør Morten Tyldum at han ville forsøke å etablere seg i USA. Det holder han og hans management på med akkurat nå &#8211; selvfølgelig med «Hodejegerne» som spydspiss. Samtidig jobber vår filmdistributør, Magnolia Pictures, med sine ting; filmen skal ha amerikansk kinopremiere første uken i april. Vår avtale går på at filmen minimum skal ut samtidig i 25 sentrale byer. At Wahlberg nå uttrykker sin store begeistring, kunne sånn sett ikke passet bedre, sier Asle Vatn.

Overfor VG konkretiserer Mark Wahlberg nå sine planer:  
&#8211; Jeg håper på å få lage en re-make og jobber for å få den samme filmskaperen, som laget den norske filmen, til å regissere den &#8211; med meg som skuespiller og produsent.

Wahlberg forteller han var fly forbannet på agenten sin. For da han sendte ham en kopi av Hodejegerne, trodde han også at de kunne få rettighetene.  
&#8211; Så hørte jeg at et annet studio allerede har sikret seg rettighetene. Jeg ringte med en gang til studioet, og sa at jeg hadde møtt regissøren og har spurt om å få lage den. Jeg sa: «Vær så snill, jeg må få lage denne filmen». Og sjefen der sa at han skulle vurdere det.

Wahlberg har hverken lest «Hodejegerne» eller noen andre Jo Nesbø-bøker. Men han er godt kjent med at regissørgiganten Martin Scorsese trolig skal lage en filmversjon av «Snømannen».  
&#8211; «The Snowman», ja, den vet jeg alt om. Jeg vet ikke om den kan være noe for meg. Men jeg snakker med Marty om mange forskjellige prosjekter&#8230;, sier han.