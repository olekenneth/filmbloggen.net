---
id: 5640
title: 'Topp 10: Beste Regissører'
date: 2012-08-02T14:26:43+00:00
author: brennum
layout: revision
guid: http://filmbloggen.net/2012/08/02/5030-revision-27/
permalink: /2012/08/02/5030-revision-27/
---
**Filmbloggens skribenter har laget en nøye gjennomgått topp 10 liste over beste regissører.**

**1. Coen-brødrene (Ethan & Joel)**

Deres første film (_Blood Simple_ fra 1984) handlet om en slu bartender som leier en privat detektiv for å drepe hans ekskone og hennes nye elsker. Filmen var en hyllest til noir-thrillere fra tidligere tiår og den ble rikelig belønnet både på Sundance og Independant Spirit Awards. Senere i karrieren lagde de _Raising Arizona_, som handler om en tidligere fengselsfugl og hans kjæreste (som er en politibetjent), og de kidnapper et av barna til en møbelforhandler kun fordi han sa på tv: &laquo;They are more than we can handle&raquo;.

_Millers Crossing_ kom på starten av 90-tallet, den handler om gangstere i konflikt med hverandre over distribusjon av alkohol. Like etter kom _Barton Fink_, _The Hudsucker Proxy_ og _Fargo_ &#8211; sistnevnte vant beste regi under Cannes festivalen og to Oscars for beste filmmanus og beste kvinnelige hovedrolle (Frances McDormand). _The Big Lebowski_ ble også godt mottatt, den dreier seg om en kar som alle bare kaller &laquo;The dude&raquo;. Han blir uvitende involvert i en kidnappingssak sammen med sine bowlingvenner (Steve Buscemi og John Goodman). Den er en anerkjent kult-klassiker.

De startet milleniumsskifte med _O Brother, where art thou?_ &#8211; med blant andre George Clooney på rollelisten. Soundtracket fra filmen ble en stor suksess, og det ledet til konserter både live og på DVD som ekstramateriale. _The Ladykillers_ fikk en del lunken kritikk for mangelfull originalitet. De mente det var umulig å sette et eget særpreg på en film inspirert av en allerede eksisterende klassisk film &#8211; muligens for lite spillerom.

Med _No Country for old men_ klarte de å imponere Oscar-juryen, de vant tilsammen 4 Oscars &#8211; beste regi, beste film, beste adapterte filmmanus og beste mannlige birolle av Javier Bardem. Senere kom også _Burn After Reading_ &#8211; en morsom svart komedie &#8211; og _True Grit_, som også i likhet med mange av Coen-brødrenes filmer mottok glimrende tilbakemeldinger.

De jobber nå for tiden med _Inside Llewyn Davis_ &#8211; en dramafilm om en artist på 60-tallet. På rollelisten finner vi Justin Timberlake, Carey Mulligan, Garrett Hedlund og Oscar Isaac.

Jeg anbefaler filmene deres på det sterkeste.

<a href="http://filmbloggen.net/?attachment_id=5091" rel="attachment wp-att-5091"><img class="alignnone size-large wp-image-5091" src="http://filmbloggen.net/wp-content/uploads//2012/07/Coen-Brothers-Oscar-Pictures-620x413.jpg" alt="" width="620" height="413" /></a>

**2. Christopher Nolan**

Nolan fikk sitt gjennombrudd med den psykologiske thrilleren _Memento_ &#8211; som var basert på en idé av broren Jonathan Nolan. Like etter regisserte han _Insomnia_, en remake av Erik Skjoldbjærgs film fra 1997. Begge filmer ble godt mottatt, Insomnia har en vurdering på 93% på rottentomatoes.com, og Memonto har 8.6 på imdb.com &#8211; noe som er uvanlig bra.

I 2005 kom _Batman Begins_ &#8211; som da var en såkalt reboot av Batman-franchisen &#8211; og den ble den åttende mest innbringende filmen i USA i 2005. Nolan hadde da klart å gjenskape Batman-magien på sin særegne måte. En kjent faktor i Nolans filmer er temaene frykt og dualisme &#8211; de er gjengangere i alle filmene til Nolan. The Dark Knight kom i 2008 og ble som antatt også en braksuksess.

Nolan tok avbrekk fra Batman-sagaen med filmen _The Prestige_ med blant andre Christian Bale og Hugh Jackman på rollelisten. Den handler om to rivaliserende magikere på 1800-tallet &#8211; den er fylt til randen med spenning og vendinger man ikke hadde forutsett.

_Inception_ &#8211; som ble forklart som: &laquo;a contemporary sci-fi actioner set within the architecture of the mind&raquo; var Nolans prosjekt etter The Dark Knight. Den tar for seg mestertyver som raner ideer fra andre, helst rike, hjerner. Det høres absurd ut, filmen er fornøyelig, dog den kan beskrives som en &laquo;brainteaser&raquo;. Og den vant 4 Oscars (Beste visuelle effekter, beste lyd-redigering, beste lyd-miksing og beste kinematografi).

Med _Dark Knight Rises_ &#8211; som vi i Filmbloggen har gitt full pott &#8211; mestrer Nolan å avslutte sin Batman-trilogi på en verdig og utmerket måte. Du kan finne anmeldelse og en full analyse som gjennomgår alle Batman-filmene her på filmbloggen.

Kommende prosjekter som Nolan jobber med for tiden er: _Mr.Hughes_ &#8211; en historie om Howard Hughes som de valgte å utsette mye pga av Martin Scorseses The Aviator, _Man of steel_ &#8211; der Nolan er produsent og skribent, James Bond &#8211; Nolan har sagt han er interessert i å regissere en Bond-film i nær fremtid.

<a href="http://filmbloggen.net/?attachment_id=5092" rel="attachment wp-att-5092"><img class="alignnone size-large wp-image-5092" src="http://filmbloggen.net/wp-content/uploads//2012/07/Christopher-Nolan-Wallpapers-5-620x510.jpg" alt="" width="620" height="510" /></a>

**3. Michael Mann**

<a href="http://filmbloggen.net/?attachment_id=5093" rel="attachment wp-att-5093"><img class="alignnone size-large wp-image-5093" src="http://filmbloggen.net/wp-content/uploads//2012/07/collateral-2004-tou-02-g-620x410.jpg" alt="" width="620" height="410" /></a>

&nbsp;

<a href="http://filmbloggen.net/?attachment_id=5093" rel="attachment wp-att-5093"><br /> </a>

<pre>Danske Nicolas Winding Refn innehar fjerdeplassen på lista vår. Han spiser kirsebær med de store takket være et lite sortement av knallgode filmer som "Pusher"-serien, "Valhalla Rising", "Bronson" og fjorårets "Drive". Filmene hans inneholder som regel knallhard action og hovedkarakterer med en mildt sagt sammensatt bakgrunn.
Den første "Pusher" (1996) gjorde Refn - og ikke mindre kjente Mads Mikkelsen, til stjerner på den danske filmhimmelen, da den kom ut og fortalte den mørke historien om narkolangeren Frank. Filmserien bytter rollefigurer mellom hver film, så det er først og fremst København som er hovedrollen her. De tragiske karakterene lever sine liv i voldsorgier og narkorus i byens ulike områder og bakgater, og får Varg Veum-serien til å minne om en NRK Super-produksjon.

"Bronson" og "Valhalla Rising" markerer overgangen til en mer abstrakt retning i Refns regi. Han beveger seg dypere inn i karakterene ved hjelp av ukonvensjonelle metoder og ser ut til å ha hentet inspirasjon fra "A Clockwork Orange" (1971) og "The Rocky Horror Picture Show" (1975). Sistnevnte fordi Bronson vanskelig kan sammenlignes med noe som helst, minst av alt én enkelt film.

Bronson er den fiktive biografien om Michael Gordon Peterson, en av Storbritannias voldeligste og farlige kriminelle som har tilbragt store deler av livet sitt på isolat i fengsel. Filmen bryter "den fjerde veggen" ved at Peterson, (omdøpt Charles Bronson av slosspromotøren sin) henvender seg til kameraet som om han sto på en scene foran et publikum, og han forteller sin historie. I tillegg til å være en fantastisk film gjorde "Bronson" at folk fikk opp øynene for Tom Hardy. Han spiller en av tiårets beste roller og gjør det på en varm, morsom og brutal måte.
"Valhalla Rising" forteller en historie om en en viking, hans følgesvenn og en gjeng kristne i korstog på vei til Jerusalem. Filmen minner mer om en heroinrus fra helvete, og det hintes til at besetningen faktisk tar en tur innom helvete på veien. Filmen floppet på kino, men kritikerne hyllet den og Mads Mikkelsen for en filmopplevelse utenom det vanlige.

Refns nyeste film er "Drive" som kom på kino i 2011. Den omhandler den navnløse stuntmannen i Hollywood som også jobber som fluktbilsjåfør for de som skulle trenge slike tjenester. Ultravoldelig og lavmælt fungerer godt sammen, og dialogen som fremføres er kul og velskrevet. Ryan Gosling skinner sammen med Bryan Cranston og Albert Brooks og er en av fjorårets beste filmer.
En av Refns største styrker som regissør er å utnytte skuespillernes styrker til det ytterste, og har opprettet et imponerende galleri av hovedkarakterer ut gjennom karrieren sin.</pre>

<a href="http://filmbloggen.net/?attachment_id=5093" rel="attachment wp-att-5093"><br /> </a>****