---
id: 611
title: Limitless var genial
date: 2011-06-09T21:34:49+00:00
author: Ole-Kenneth
layout: revision
guid: http://filmbloggen.webalive.no/2011/06/09/394-revision/
permalink: /2011/06/09/394-revision/
---
**Hvor mange har ikke lyst til å være i stand til å bruke 100 prosent av hjernekapasiteten og bli til en helt perfekt versjon av oss selv?**  
[<img class="alignnone size-medium wp-image-395" src="http://filmbloggen.webalive.no/files/2011/06/limitless.jpg?w=300" alt="" width="561" height="373" />](http://filmbloggen.webalive.no/files/2011/06/limitless.jpg)[  
********](http://filmbloggen.webalive.no/files/2011/06/limitless.jpg)****Originaltittel:**** Limitless****  
Kategori:**** Thriller**  
**Spilletid:**** 1 time og 45 minutter**  
**Regissør:**** Neil Burger  
**Med:** Bradley Cooper, Robert De Niro, Abbie Cornish, Anna Friel, Johnny Whitworth, Robert John Burke, Andrew Howard, Patricia Kalember og Tomas Arana

Eddie Morra (Bradley Cooper) er en ung og mindre fremgangsrik forfatter med kronisk skrivesperre, som får forandret livet umiddelbart når broren til en x-kjæreste introduserer ham for NZT, et revolusjonerende nytt legemiddel som gjør ham i stand til å benytte sitt fulle potensial. Med alle hjernecellene i høyspenn kan Eddie huske alt han noen gang har lest, sett eller hørt, lære et hvilket som helst fremmed språk på en dag, forstå kompliserte ligninger og narre alle han møter &#8211; så lenge han fortsetter å ta en tablett om dagen.

Helt ærlig: Hvem er det som ikke drømmer om noe sånt? Så helt sinnsykt konge. Jeg har gledet meg lenge til Limitless, mye er på grunn av Bradley Cooper og litt fordi traileren så bare helt sykt fet ut. Cooper begynner jo virkelig å slå av i Hollywood.  Han har faktisk spilt i en god del tv-serier opp igjennom årene, som sex og singelliv, nip/tuck og en hel del andre jeg ikke har hørt om en gang. Men dere (som meg) kjenner han helt sikkert fra Hangover 1! Han har etter suksessen med den spilt inn 7-8 filmer der han for det meste har hatt en av hovedrollene. Inkludert A-Team og Hangover 2 som begge ble kjempesuksesser på diverse kinoskjermer over hele verden.

Og jeg kan si så mye som at han leverer i denne filmen også. Han spiller rollen som Morra med stor overbevisning og han hadde meg underholdt hele veien. Morra drar til den gamle svigerbroren får å få tak i mer av NZT. Der løper han et kjapt ærend for x-svigers og når han kommer tilbake er x-svigers død. Skutt i hodet og leiligheten er ransaket fra topp til tå. Han skjønner raskt at det er noen andre som er på jakt etter stoffet, men har de funnet det? Eddie finner raskt resten av tablettene og det er nå han som sitter med nok piller til å forsyne han i en lang periode.

Eddie Morra vil tjene penger og skjønner at hans karriere som forfatter ikke akkurat er lønnsom og han begynner straks på wall street. Han tjener millioner på få dager, men føler fortsatt at potensialet hans er større. Morra vil hele tiden utvide og prøver å komme på nye idèer for å tjene mer og få mer makt. Etter litt tid finner han ut at alle som har tatt dopet er enten på sykehuset eller døde. Så hva gjør man da?

Filmen har premiere for det norske publikum i morgen 10. juni og dette er absolutt en film det er verdt å ta turen på kino for. Den er velspilt, veldig bra skrevet og den tar deg med på en skikkelig thrillertur fra start til slutt.

PS: Alle premierene fredag 10. juni blir anmeldt av meg. Limitless, Paul og Priest er helgens premierer. Ha en god kinohelg (det er meldt dårlig vær i Drammen i hvert fall :) Jeg beklager også at det er kommet lite anmeldelser de siste dagene men jeg har kost meg med min første del av ferien. Jeg kan derimot garantere at alt vil være tilbake til normalt i neste uke og jeg kommer til å pumpe ut anmeldelser gjennom hele sommeren. Så det er bare å spre ordet til venner og familie.