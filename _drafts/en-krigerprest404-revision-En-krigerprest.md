---
id: 610
title: En krigerprest!
date: 2011-06-10T00:41:22+00:00
author: Ole-Kenneth
layout: revision
guid: http://filmbloggen.webalive.no/2011/06/10/404-revision/
permalink: /2011/06/10/404-revision/
---
****En helt OK film med Paul Bettany som en krigerprest som beskytter menneskeheten mot vampyrene.  
[<img class="alignnone size-medium wp-image-397" src="http://filmbloggen.webalive.no/files/2011/06/priest.jpg?w=300" alt="" width="561" height="373" />](http://filmbloggen.webalive.no/files/2011/06/priest.jpg)  
Originaltittel:**** Priest****  
Kategori:**** Action**  
**Spilletid:**** 1 time og 28 minutter**  
**Regissør:**** Scott Charles Stewart  
**Med:** Paul Bettany, Cam Gigandet, Karl Urban, Maggie Q, Lily Collins, Christopher Plumme

Priest handler om den legendariske krigerpresten (Paul Bettany) fra forrige vampyrkrig. Han lever nå i skjul blant de undertrykte menneskene bak murene i dystopiske byer regjert av kirken. Da hans niese (Lily Collins) blir bortført av en morderisk vampyrgjeng, bryter Priest sitt hellige løfte og legger ut på en besettende jakt for å finne henne før niesen blir til en vampyr. Med seg på toktet får han niesens kjæreste (Cam Gigandet), en skyteglad sheriff.

Det var helt klart scener jeg likte og det var mye &laquo;badass&raquo; slåssing og Bettany virker bra maskin. Det er på en måte en film som folk ikke helt innrømmer at de liker, fordi den er så gjennomført rar. Hehe, du kan liksom tenke deg: hele verden er blitt ødelagt av krigen mellom vampyrene og menneskene, mange av scenene har et sykt western preg og det er prester som er blitt trent siden de var små til å slåss mot vampyrene. Alt er jo bare så vanvittig teit, men jeg må innrømme at det var scener jeg likte. Det er som en sang du absolutt ikke vil like og som alle sier er crap men som du samtidig synger med til hver gang den går på radioen.

Hovedrollene er alle folk vi har sett noe til. Bettany trenger vel egentlig ikke en introduksjon. Han er kjent fra blant annet Master and Commander, Iron Man, A beautifull mind og da vinci koden. Cam Gigandet kjenner jeg for å være helt ærlig bare fra Never Back Down, der han spiller slemmingen. Karl Urban kjenner vi fra Ringenes Herre, Star Trek og den første Bourne filmene. Jeg vet ikke helt hva jeg skal si om prestasjonene. Altså det er ikke det at det er dårlig skuespill, det er bare manuset som er så sinnsykt rævva. For å være ærlig kunne det like så godt vært en stumfilm og kun vært lyd under slåsscenene.

I norske medier har filmen fått hard medfart. I fire nasjonale aviser har filmen fått 2 og den røde tråden er at dette ikke er originalt og noe vi har sett før. Og hvis du har lest så langt som til hit så er jo jeg egentlig enig i det. Men ærlig talt, så mye søppel som kommer ut fra Hollywood så klager jeg ikke så mye.

Men ikke se den i 3D, vær så snill. Priest er laget i 2D og omgjort til 3D som så vanvittig mange andre filmer (fordi alle filmer må jo være i 3D????). Den gir deg egentlig ingenting mer i 3D. Men for å oppsummere. Om du liker vampyrer, western-filmer og/eller post-apokalypse-filmer? Da er dette filmen for deg. Bare ikke fortell det til noen, fordi dette er absolutt ikke noe mesterverk!