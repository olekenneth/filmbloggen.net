---
id: 8317
title: Redaksjonen
date: 2012-09-25T19:19:05+00:00
author: Hans-Kristian Rangnes
layout: revision
guid: http://filmbloggen.net/2012/09/25/6578-revision-36/
permalink: /2012/09/25/6578-revision-36/
---
Filmbloggen leverer anmeldelser, nyheter og alt annet du trenger fra filmverdenen. Vi prøver å lage subjektive anmeldelser som får frem våre meninger. Her på våre sider er vi alltid klar for en god filmdiskusjon! Vi driver fullstendig på frivillig basis og vi er alltid på jakt etter dyktige folk som kan bidra, så ikke nøl med å ta kontakt. Henvendelser kan sendes til hanskristian@rangnes.no eller ta kontakt med oss via vår facebook eller twitterkanal.**  
** 

**Filmbloggen består av følgende mennsker:  
**  
**<img class="size-full wp-image-6579 alignleft" src="http://filmbloggen.net/wp-content/uploads//2012/08/hansi3.jpg" alt="" width="150" height="188" />Hans-Kristian Rangnes**  
Selvutnevnt sjef og redaktør  
Hanskristian@rangnes.no

Jeg så aldri spesielt mer film enn mine kompiser i ungdomsårene. Jeg ble bare så vanvittig mer fascinert og ville alltid vite mer. Etter hvert ble jeg den i vennegjengen som kunne alle de unyttige faktaene som ingen noensinne har bruk for. Jeg har alltid elsket tegneserier og fryder meg med alle filmadapsjonene til Marvel. Har også en forkjærlighet for inspirerende sportsfilmer og HBO. Jeg startet Filmbloggen i 2010 fordi jeg trengte en måte å vedlikeholde og rettferdiggjøre all tiden jeg brukte på film.

Studerte journalistikk på Danvik Folkehøgskule før jeg jobbet et år som kulturjournalist i Drammens Tidende. Nå er jeg på andreåret på Høgskulen i Volda der jeg studerer radiojournalistikk.

**<a href="http://filmbloggen.net/redaksjonen/img_1127/" rel="attachment wp-att-6691"><img class="alignleft size-thumbnail wp-image-6691" src="http://filmbloggen.net/wp-content/uploads//2012/08/IMG_1127-150x150.jpg" alt="" width="150" height="150" /></a>Ingvild Abildgaard Jansen  
** Filmkritiker og animasjonsekspert  
ingvildajansen@gmail.com

Jeg elsker å få innsikt i den kreative prosessen, og har sett tonnevis av filmdokumentarer, featurettes, intervjuer og behind-the-scenes, men jeg er alltid ute etter å lære mer. Hvis en DVD ikke har skikkelig bonusmateriale, dropper jeg ofte å kjøpe den selv om jeg elsker filmen.

Jeg har vært besatt av animasjon (alle typer animasjon) siden barnehagen. Interessen for tegneserier har kjølnet litt med årene, men interessen for animasjon vokser seg bare sterkere hver dag. Jeg anmelder i hovedsak animasjon, men vil også ta for meg live action av og til; jeg er spesielt interessert i science fiction, fantasy og japansk film.

Siden 2010 har jeg vært journalist og illustratør i studentmagasinet Atrium, og styremedlem siden 2012. Her har jeg vikariert i vervene journalistansvarlig og redaktør; nå er jeg fast PR-sjef. Har en bachelorgrad i Kultur- og samfunnsvitenskap med spesialisering i Japansk fra Universitetet i Bergen, samt en god håndfull ymse studiepoeng. Nå har jeg begynt på min andre bachelorgrad ved UiB; denne gangen i Digital kultur, med frie studiepoeng i Medievitenskap og Nordisk.

**<a href="http://filmbloggen.net/redaksjonen/221953_10150170140848632_4055344_n/" rel="attachment wp-att-6594"><img class="alignleft size-thumbnail wp-image-6594" src="http://filmbloggen.net/wp-content/uploads//2012/08/221953_10150170140848632_4055344_n-150x150.jpg" alt="" width="148" height="188" /></a>Per Morten Mjølkeråen**  
Filmkritiker og yngstemann  
mjolkeraaen@gmail.com

Helt siden foreldrene mine viste meg Lion King og lignende filmer i min barndom har jeg alltid likt å sitte foran TV-skjermen, men det var først i 2010 at jeg ble nydøpt filmfanatiker.

Jeg fant en bunke med Stanley Kubrick-filmer på den lokale platebutikken, og for hver av dem ble jeg mer og mer filminteressert. Når A Clockwork Orange og Dr. Strangelove var unnagjort var det klart; Film er herlig. Siden da har jeg gått tilbake til mange gamle klassikere, og bortglemte b-filmer, samtidig som jeg prøver å holde meg oppdatert på det moderne markedet. Jeg er en som liker alle sjangre, men må si meg stormforelsket i Science Fiction og karakterdrama. Denne forelskelsen oversettes også til TV-serier, og jeg bruker et par timer i uken på forskjellige serier også.

Nå holder jeg på med det tredje og siste året på Medier og Kommunikasjon i Bergen, og har ett par idéer om hvor jeg vil fortsette når dette året er ferdig. Det involverer selvsagt film. Når jeg ikke ser film, TV eller studerer liker jeg å jobbe med et kortfilmmanus. Dette er fullstendig hobbybasert, men jeg har veldig store ambisjoner om å en gang realisere det.

<a href="http://filmbloggen.net/redaksjonen/dsc_0984-3/" rel="attachment wp-att-7160"><img class="size-thumbnail wp-image-7160 alignleft" src="http://filmbloggen.net/wp-content/uploads//2012/08/DSC_09842-e1348224608617-150x150.jpg" alt="" width="150" height="188" /></a>

**Karina Aaland**  
Skribent og ansvar for skrekk  
karinaaaland@gmail.com

Har alltid vært veldig glad i å se på film og tv-serier. Elsker å leve meg inn i en annen verden for en stund. Som liten var jeg veldig betatt av filmer som Casper, The Addams family, og tv-serien The New Munsters. I ungdomsårene vokste interessen for skrekkfilmer som senere er blitt en av mine store lidenskaper.

Det er ikke bare filmen jeg har stor glede av å se men også tilhørende bonusmateriell. Når jeg får se bak kulissene, hvordan de har laget spesialeffektene og intervjuene med skuespillerne gjør det opplevelsen av filmen så mye større. Så utrolig fascinerende å sette seg inn i hva regissøren ønsker å få fram med filmen. Blir alltid litt skuffet hvis bonusmaterialet er mangelfullt.

Jeg liker selvfølgelig også andre sjangre innen for film. Sier ikke nei til en god actionfilm eller en god komedie.

&nbsp;

**<a href="http://filmbloggen.net/redaksjonen/filmbloggen/" rel="attachment wp-att-6597"><img class="alignleft size-thumbnail wp-image-6597" src="http://filmbloggen.net/wp-content/uploads//2012/08/Filmbloggen-150x150.jpg" alt="" width="150" height="188" /></a>Anja Charlotte Markussen**  
Skribent og mediegrafiker

Ble bitt av filmbasillen i en alder av 6 år, da man for første gang fikk se en bondfilm. Riktignok så skjønte ikke jeg og kompisen min så mye, men scenene i golden eye var jo riktig kule. Siden den gang har det alltid vært morro å se film. Etter hvert ble også tv og tv-serier en del av livet (da i en ganske så høyere alder), og endte tilslutt opp med å utdanne meg innenfor nett-tv. Er i dag ferdigutdannet mediegrafiker med 2 års arbeidspraksis i nettavis, og er en som av og til henger seg litt for mye opp i detaljer.

Er også uhorvelig glad i dokumentarfilmer, men også krimserier og bond kan vel sies å være en lidenskap. Nyheter er det jeg foretrekker å skrive, men blir også anmeldelser i ny og ne.

**<a href="http://filmbloggen.net/redaksjonen/attachment/6589/" rel="attachment wp-att-6589"><img class="size-large wp-image-6589 alignleft" src="http://filmbloggen.net/wp-content/uploads//2012/08/SDC14324-464x620.jpg" alt="" width="150" height="188" /></a>Øyvind Vøllo Brennum**  
Filmkritiker

Jeg har alltid hatt stor interesse for film. Som tiåring fikk jeg lov til å se på Bond-filmer og ved noen få tilfeller en og annen Jerry Bruckheimer actionfilm. Jeg liker å leve meg inn i filmens verden og jeg føler det er viktig å diskutere film og dens evne til å underholde &#8211; eventuelt drøfte om filmen gjorde et godt nok inntrykk.

Thrillere, dramaer og actionfilmer er det jeg har mest sansen for. Gangsterfilmer som Goodfellas, Gudfaren og Miller&#8217;s Crossing er blant mine favoritter. Har også en stor interesse for filmer fra Europa og Asia &#8211; Sør-Korea spesielt. Liker komedier med Will Ferrell, Seth Rogen og Michael Cera &#8211; de er etter min mening de beste komikerne for tiden.

Begynte å skrive for Filmbloggen høsten 2011 og har siden den gang trivdes med å skrive anmeldelser, artikler og annet fra filmverden.

Film og TV-serier er noe jeg føler er essensielt i hverdagen.