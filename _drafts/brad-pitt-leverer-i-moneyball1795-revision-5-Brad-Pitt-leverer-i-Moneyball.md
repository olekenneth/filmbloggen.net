---
id: 1802
title: Brad Pitt leverer i Moneyball
date: 2012-01-11T19:56:23+00:00
author: Hans-Kristian Rangnes
layout: revision
guid: http://filmbloggen.net/2012/01/11/1795-revision-5/
permalink: /2012/01/11/1795-revision-5/
---
**Brad Pitt leverer en av sine beste skuespillerprestasjoner det siste tiåret i Moneyball. En sann historie om Billy Beane. Mannen som endret hele måten baseballklubber drives på.**<!--more-->

**Originaltittel:** Moneyball****  
**Kategori:** ****Drama****  
**Spilletid:** ****2 timer og 13 minutter****  
**Regissør: ******Bennett Miller****  
**Med:****** Brad Pitt, Jonah Hill, Robin Wright, Philip Seymour Hoffman, Chris Pratt, Kathryn Morris og Tammy Blanchard.  
<a href="http://filmbloggen.net/?attachment_id=1798" rel="attachment wp-att-1798"><img class="alignnone size-large wp-image-1798" src="http://filmbloggen.net/wp-content/uploads//2012/01/cxkbmvw3-620x404.jpg" alt="" width="620" height="404" /></a>  
Billy Beane (Brad Pitt) er en tidligere baseballproff som mislyktes på banen, men som likevel brukte sine talenter til å revolusjonere sporten. Som daglig leder i Oakland Athletic førte han et lag med spillere offisielt erklært som avdankede til nye høyder. Ved å bruke statistikk og spilleranalyse endret han etablerte sannheter om hvordan sette sammen et lag som vinner. Og det trengte ikke koste skjorta. Som han selv har sagt; «Alt handler om å vurdere ferdigheter og sette en pris på dem.» En film om baseball og statistikk høres kanskje ikke akkurat sinnsykt fett ut, men Moneyball var fantastisk.

Så må jeg også nevne Jonah Hill som økonomen og nerden Peter Brand også. En skuespiller som jeg personlig kun har sett i en rekke komedier som Superbad, Get him to the Greek og Knocked Up. Ikke bare er dette en dramafilm men det er også en ekte person han portretterer. Og etter hva jeg har lest meg fram til er han helt perfekt. Han bringer humor med seg i scenene og jeg tror at filmen hadde gått ned mange hakk uten de morsomme øyeblikkene til Hill. Jeg mener at han er reel kandidat som &laquo;best supporting actor&raquo; på neste Oscar-utdeling. Vi får se, og det blir spennende å følge hans karriere videre. Jeg er sikker på at Moneyball bør hjelpe han med å bli tatt seriøst som skuespiller.

Så tilbake til Brad Pitt. Han har hatt mange store roller i sin karriere, men de siste par årene har det vært mye av laber kvalitet. Min favorittskuespiller fra barndommen er tilbake på sitt aller beste i denne filmen og det er en fryd å se på han. Det er ikke bare raseriutbruddene eller hvor koselig han er med datteren sin. Han har virkelig brukt hele reportoaret sitt. Min største bekymring før jeg satt meg ned å begynte å se var naturligvis det at jeg har absolutt null interesse for baseball. Det vil jeg tro at det er mange sammen med meg i Norge som også har. Det har absolutt ingenting å si. Liker du idrettsfilmer og/eller dramafilmer så er dette garantert noe for deg.

Mye av grunnen til at det funker så bra er nok på grunn av manusarbeidet til Aaron Sorkin. Han har skrevet manuset til blant annet the Social Network og A Few Good Men. Han skuffer ikke her heller. Dialogen er behagelig og filmen har en fin fremdrift.

Så ta deg en tur ut og lei Moneyball. Den er verdt det!