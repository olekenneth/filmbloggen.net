---
id: 3487
title: Første sniktitt på Kon Tiki
date: 2012-05-15T12:31:23+00:00
author: Hans-Kristian Rangnes
layout: revision
guid: http://filmbloggen.net/2012/05/15/3480-revision-6/
permalink: /2012/05/15/3480-revision-6/
---
**Flotte estetiske bilder, ekte og original historie, patriotisk følelse og en storslott filmopplevelse. Kon Tiki imponerte på første sniktitt.**<!--more-->

<a href="http://filmbloggen.net/?attachment_id=3483" rel="attachment wp-att-3483"><img class="alignnone size-large wp-image-3483" src="http://filmbloggen.net/wp-content/uploads//2012/05/ltfwgnw15-620x410.jpg" alt="" width="620" height="410" /></a>  
På Blått Lerret forrige onsdag fikk vi besøk av Espen Sandberg og Joachim Rønning. Regissørene av Max Manus som nå snart er klar med sin nye storfilm, Kon Tiki. Guttene snakket om handlingen og litt om produksjonen. Handlingen baserer seg på boken om Kon Tiki, for de som ikke har fått med seg det.

Regissørene ville lage denne filmen på grunn av at historien ligger de nær da de er oppvokst i Larvik, nær Heyerdahl fødested Sandefjord. Filmen forteller historien om Thor Heyerdahl og om hans reise på flåten. Rønning og Sandberg forteller at historien har tatt noen kunstneriske friheter i forhold til konflikter og karakterer på flåten. Men at de har beholdt mye av karakteristikken til Heyerdahl og hvordan han fremsto som person. De falt for Pål Sverre Valheim Hagen, som spiller Heyerdahl, fordi han hadde et interessant utseende.

Det var ikke så alt for mye vi fikk se, men vi fikk blant annet se noen klipp fra da handlingen utspiller seg i 40-tallets New York. Og alt tyder på at kinoseere ikke kommer til å bli skuffet denne gangen heller.

Største delen av handlingen foregår selvfølgelig på flåten, og regissørene har brukt mye tid, penger og arbeidskraft på spesialeffekter. Jeg mener å huske at de sa at det var nesten 100 stykker som jobbet med spesialeffektene. Det er lovet masse haier og andre skapninger som lever i havet. Vi fikk også se et klipp da de støter på en hvalhai, som er kjent som verdens største fisk.

Premieren blir 24. august over hele landet. Hva er dine forventninger til Kon Tiki?  
Trailer kan du se under:

<div class="video-shortcode">
</div>