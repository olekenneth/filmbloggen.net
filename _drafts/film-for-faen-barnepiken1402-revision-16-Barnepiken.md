---
id: 1434
title: Barnepiken
date: 2011-10-12T11:01:19+00:00
author: Hans-Kristian Rangnes
layout: revision
guid: http://filmbloggen.net/2011/10/12/1402-revision-16/
permalink: /2011/10/12/1402-revision-16/
---
**I Barnepiken følger vi Skeeter, Aibileen og Minny &#8211; tre veldig ulike og ekstraordinære kvinner i 60-tallets Mississippi som danner et usannsynlig vennskap gjennom et hemmelig skriveprosjekt som bryter samfunnsmessige regler og setter dem alle i fare.<!--more-->**

**Originaltittel:** The Help  
**Sjanger:** Drama  
**Lengde:** 2t 26 min  
**Regi:** Tate Taylor  
**Manus:** Tate Taylor  
**Med:** Emma Stone, Bryce Dallas Howard, Mike Vogel, Sissy Spacek, Allison Janney, Jessica Chastain, Chris Lowell, Viola Davis, Anna Camp, Cicely Tyson, Leslie Jordan og Aunjanue Ellis

<a href="http://filmbloggen.net/2011/10/12/film-for-faen-barnepiken/barnepiken_219523o/" rel="attachment wp-att-1403"><img class="size-full wp-image-1403 alignnone" src="http://filmbloggen.net/wp-content/uploads//2011/10/Barnepiken_219523o.jpg" alt="" width="600" height="400" /><br /> </a>Barnepiken tar opp et viktig tema om raseskillet i sørstatene på 60-tallet. Historien følger Skeeter som er en ung lovende skribent. Hun drømmer om å bli forfatter og journalist, og får sin første jobb hos Jackson Journal, for å svare på spørsmål om husstell og rengjøring. Hun vet ikke mye om dette, så hun søker råd hos sin venninnes hushjelp Aibileen.

Filmen er basert på den bestselgende novellen skrevet av Kathryn Stockett. Jeg har personlig ikke lest den, men etter hva jeg har hørt så følger den fint etter boken på alle måter. En av de store plussene med filmen er at den klarer å styre unna de store klisjéene som fort kunne blitt gjort. Isteden føles den ekte og den viser en god kjemi blant skuespillerne.

Skeeter er den rake motsetningen fra resten av overklassen, og er interessert i å fortelle hushjelpenes historie; hvordan det er å oppdra hvite barn, samtidig som deres egne barn blir oppdratt av noen andre. Hun skriver historien til Aibileen og Minny, og går etterhvert løs på historiene til et titalls svarte hushjelper, som etter mye overtalelse blir med på revolusjonen.

Filmen inneholder sterke og stødige karakterer, den har mye alvor, men også en hel del humor. Filmen er kanskje en 70-talls stereotype, men den er på mange måter også helt unik. I tillegg til å more seg, så lærer man også utrolig mye av denne filmen, og den har noen reale kvinnfolk i seg. De er tøffe, modige og samtidig sårbare og redde.

Castinga til filmen er perfekt og det er vanvittige prestasjoner av Emma Stone, Jessica Chastain, Sissy Spacek og Octavia Spencer. Personlig kunne jeg ikke ha funnet bedre personer som passer bedre. Det er så mange dype og gode karakterer i filmen at det krever gode skuespillere. Det har Barnepiken.

Filmen får deg til å le, gråte, bli sinna, frustrert og håpefull i løpet av nesten to og en halv time. Den anbefales på det varmeste, og er en av mine favoritter denne høsten!