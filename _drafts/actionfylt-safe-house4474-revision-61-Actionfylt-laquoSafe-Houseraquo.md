---
id: 8542
title: 'Actionfylt &laquo;Safe House&raquo;'
date: 2012-06-29T09:23:43+00:00
author: Hans-Kristian Rangnes
layout: revision
guid: http://filmbloggen.net/2012/06/29/4474-revision-61/
permalink: /2012/06/29/4474-revision-61/
---
**Jeg må innrømme; jeg er actionjente fremfor klissekomedierfan. Og blant diverse filmer som Die Hard og Transporter har &laquo;Safe House&raquo; tatt en foreløpig plass øverst på actionlista.<!--more-->**

**Originaltittel:** Safe House  
**Kategori:** Action / Krim  
**Regi:** Daniel Espinosa  
**Skuespillere:** Denzel Washington, Ryan Reynolds, Robert Patrick, Vera Farmiga, Brendan Gleeson, Sam Shepard, Nora Arnezeder, Liam Cunningham og Fares Fares.  
**Spilletid:** 1 time og 55 minutter

<a href="http://filmbloggen.net/2012/06/29/actionfylt-safe-house/reynolds/" rel="attachment wp-att-4489"><img class="alignnone size-large wp-image-4489" src="http://filmbloggen.net/wp-content/uploads//2012/06/reynolds-620x310.jpg" alt="" width="620" height="310" /><br /> </a>Filmen begynner med at vi får møte CIA rookien og &laquo;the keeper of the safe house&raquo;, **Matt Weston (Ryan Reynolds)**. Vi får vite at han har dame, lyver om jobben og jobber halvveis undercover alene i et lavstatus såkalt &laquo;Safe House&raquo; i Cape Town i Sør-Afrika.

Samtidig et annet sted i byen, blir vi kjent med **Tobin Frost (Denzel Washington)**, som man med en gang skjønner er i gang med et farlig spill. Vi følger hans sniking, løping og gjemselslek med sorte firhjulstrekkere og snikskytere rundt i Cape Towns gater, før Frost tilslutt klarer å lirke seg inn til det Amerikanske konsulat i byen, ute av fare. Foreløpig.

Det som først var en normal tilværelse blir plutselig en helt annen når Matt Weston da ender opp med Tobin Frost som &laquo;Houseguest&raquo;, og som viser seg å være en av CIAs mest ettersøkte menn i verden. **Så blir Westons safe house angrepet.**

Dermed blir det et kappløp for å komme seg i sikkerhet og finne ut hvem som er etter Frost. Og ikke minst må han stole på Frost, som er kjent for sine mentale ferdigheter.

**I denne filmen viser Denzel Washington hvorfor han absolutt passer godt til actionfilmer.** Første inntrykk man får av Frost, er at han er en skruppelløs eks-CIA som stoler på svært få folk. Denzel klarer godt å skildre en ekspert på å ikke vise følelser og hvordan det tilslutt rakner for ansiktsmasken gjennom filmen.

For Reynolds, som startet sin karriere i komedienes verden, har hans karriere virkelig begynt å ta noen store skritt ut i en mer passende filmverden. Likevel kan det nevnes at jeg opplevde irritasjon da det tok tid før Matt Weston klarte å bestemme seg for hva han skulle gjøre. Reynolds spiller veldig godt en usikker Weston hele veien, som blir tvunget inn i situasjoner fordi Frost ikke gir han andre valg.

Filmen starter rolig og bygger seg opp hele veien. Den skaper høy puls og stress, irritasjon, og gleder for oss som liker action, før den drar deg ned igjen på jorda for så å dra deg i en helt annen retning.  Et stort pluss er at det er et realistisk preg over filmen. For selv om fete action-scener er morro, syns jeg av og til noen regissører overdriver for mye med effekter uten at de har den gode historien bak. Eneste merkelige scenen er når en av de sorte bilene kræsjer i veggen til motorveibroen litt ut i filmen.

Men med en god &laquo;dæsj&raquo; skvettescener og selvfølgelig bittelitt romantikk lett krydret på manus, er filmen komplett og kan sterkt anbefales for folk med actionavhengighet.

<div class="video-shortcode">
</div>