---
id: 1719
title: 'Film For Faen: Ladder 49'
date: 2011-11-02T12:47:34+00:00
author: Marthe
layout: revision
guid: http://filmbloggen.net/2011/11/02/1715-revision-2/
permalink: /2011/11/02/1715-revision-2/
---
**Ladder 49 er en utrolig god skildring av brannmenns hverdager, hvordan det er blant gutta på stasjonen, og ikke minst hvordan det er hjemme.** 

**Originaltittel:** Ladder 49  
**Sjanger:** Action/drama  
**Lengde:** 1 t 55 min  
**Regi:** Jay Russel  
**Manus:** Lewis Colick  
**Med:**** **John Travolta, Joaquin Phoenix, Jay Hernandez, Morris Chestnut, Robert Patrick, Balthazar Getty, Jacinda Barrett, Billy Burke, Tim Guinee, Kevin Daniels og Kevin Chapman

<a href="http://filmbloggen.net/?attachment_id=1717" rel="attachment wp-att-1717"><img class="alignnone size-large wp-image-1717" src="http://filmbloggen.net/wp-content/uploads//2011/11/ladder-49-9-620x413.jpg" alt="" width="620" height="413" /></a>

# BRENNENDE HETT

Jack Morrison er en erfaren brannmann som daglig redder menneskeliv. Men i en voldsom brann blir han selv fanget i ildhavet. Jacks eneste håp er de andre brannmennene, ledet av hans venn og mentor, kaptein Mike Kennedy. Mens Jacks kollegaer kjemper for å redde han, reflekterer Jack over livet sitt, sitt risikofylte arbeid, konen Linda og deres to små barn – som han kanskje aldri mer får se.

Hva er det som gjør en mann i stand til å løpe hodestups inn i en brennende bygning mens alle andre prøver å komme seg ut? Ladder 49 er et spennende og bevegende actiondrama om hvordan mennesker som lever et helt vanlig liv, med vanlige forhold og drømmer, blir til helter helt utenom det vanlige.

Filmen skildrer glede, spenning, latter, sorg og tragedie på en helt utrolig god og unik måte, og jeg blir veldig rørt av filmen.  
Den viser det absurde arbeidet brannmenn går gjennom, fra å erte hverandre opp før alarmen går sekundet etter. Og hvor absurd er ikke en situasjon hvor du står midt i et flammehav med en motorsag?

Filmen viser godt hvordan slike risikofylte jobber påvirker kollegaer imellom, hvordan det påvirker familiene deres, og ikke minst hvordan arbeidet fletter kollegaene tett sammen til en andre familie.