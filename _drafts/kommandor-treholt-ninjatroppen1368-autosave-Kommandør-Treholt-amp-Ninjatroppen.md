---
id: 1374
title: 'Kommandør Treholt &amp; Ninjatroppen'
date: 2012-07-04T18:29:09+00:00
author: brennum
layout: revision
guid: http://filmbloggen.net/2011/10/09/1368-autosave/
permalink: /2012/07/04/1368-autosave/
---
**En morsom norsk film med røtter i sanne hendelser. <!--more-->**

**Originaltittel:** Kommandør Treholt og Ninjatroppen**  
Spilletid:** 1 time og 20 minutter**  
Kategori:** Drama**  
Regissør:** Thomas Cappelen Malling  
**Med:** Mads Ousdal, Jon Øigarden, Linn Stokke,Amund Maarud, Dean Erik Andersen, Terje Strømdahl, Martinus Grimstad Olsen, Øyvind Venstad Kjeksrud, Henrik Horge, Emil Johnsen,Trond Viggo Torgersen  
<a href="http://filmbloggen.net/2011/10/09/kommandor-treholt-ninjatroppen/hogxrjr48/" rel="attachment wp-att-1369"><img class="alignnone size-large wp-image-1369" src="http://filmbloggen.net/wp-content/uploads//2011/10/hogxrjr48-620x386.jpg" alt="" width="620" height="386" /></a>****

Kommandør Treholt & Ninjatroppen ble til takket være en bok ved navn: &laquo;Ninjateknikk II &#8211; Usynlig Strid i 1978&raquo;. Dette var en bok regissør Malling ga ut, og som senere ble gjort om til film. Filmen gir oss et alternativt blikk på historien bak arrestasjonen av Arne Treholt i 1985, hvor han ble tatt for spionasje til fordel for Sovjetunionen. Filmen driver med reinspikka historieforfalskning, men på et godt og noen ganger humoristisk vis.

Arne Treholt er øverstkommanderende i ninjatroppen, som er Kong Olavs enhet for usynlig krigføring, og de er til for å beskytte de norske livslovene:&raquo;Sjølråderett og Sjølberging&raquo;. Ninjaene lever opplyste i ett med kosmos på en øde øy objektsikra av  &laquo;feng-shui&raquo;. Det er ingen tvil på kreativiteten i filmen, og historien i seg selv er ganske så original, noe som gjør dette til en usedvanlig bra norsk actionfilm. Den har en stil ulik så mange andre norske filmer. Regissør Malling tør å eksperimentere, og det er bra.

Øst-vest forholdet er på sitt kjøligste i filmen. Den CIA-støttede organisasjonen STAY BEHIND gjør alt de kan for å skape ubalanse i forholdet, og det er ninjatroppens oppgave å stanse dem fra å starte en global krig.

Jon Øigarden spiller den slue Otto Meyer (leder for STAY BEHIND), og han gjør en god jobb som anti-kommunist og &laquo;bad guy&raquo;. Mads Ousdal gjør også en god innsats som ninjaleder.

Kommandør Treholt og Ninjatroppen er en nyskapende film som briljerer på skuespill, kreativitet og historiefortelling. Mesteparten av historien er fiktiv, men den har mange virkelige hendelser fortalt på en absurd og genial måte. Det er noe av grunnen til at Kommandør Treholt & Ninjatroppen er slik en suksess. Det er i tillegg veldig mange kule actionsekvenser som girer opp stemningen i filmen.