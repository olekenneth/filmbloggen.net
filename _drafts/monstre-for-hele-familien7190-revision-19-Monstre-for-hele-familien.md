---
id: 7215
title: Monstre for hele familien
date: 2012-09-26T12:30:36+00:00
author: Karina
layout: revision
guid: http://filmbloggen.net/2012/09/26/7190-revision-19/
permalink: /2012/09/26/7190-revision-19/
---
**Sjekk inn på Hotel Transylvania og bli en av gjestene blant Dracula og monstre som skjuler seg i mørke langt unna mennesker. Men er disse fryktinngytende skapningene egentlig noe å frykte? ** 

**Originaltittel:** Hotel Transylvania 2012  
**Sjanger:** Animasjon / Komedie / Familie  
**Regi:** Genndy Tartakovsky  
**Manus:** Peter Baynham  
**Skuespillere:** Adam Sandler, Andy Samberg, Selena Gomez, Kevin James, Fran Drescher, Steve Buscemi  
**Spilletid:** 1 time, 31 minutter

<p style="text-align: center">
  <a href="http://filmbloggen.net/?attachment_id=7194" rel="attachment wp-att-7194"><img class="aligncenter size-large wp-image-7194" src="http://filmbloggen.net/wp-content/uploads//2012/09/hotel-transylvania-04-620x334.jpg" alt="" width="620" height="334" /></a><em>Bilde: Sony Pictures Animation, Columbia Pictures </em>
</p>

<p style="text-align: center">
   
</p>

**Dracula (Adam Sandler) har bygget et gedigent hotell langt vekk fra menneskenes verden.** Dette skulle være et feriested for monstre. Han ønsket også at det skulle være et trygt hjem for hans datter Mavis (Selena Gomez). Dracula som alle de andre monstrene er livredd for mennesker, så når unggutten Jonathan (Andy Samber) snubler inn på hotellet, får Dracula hendene fulle. Ikke bare må han holde Jonathan skjult for gjestene, men han må også holde unggutten langt unna Mavis, som har forelsket seg. 

<p style="text-align: center">
   
</p>

**Dette er en morsom film med mange flotte karakterer.** Alle monstrene har sin særegne personlighet som gir liv til filmen. Frankenstein (Kevin James) er så redd for å fly, at han sender seg selv via posten.  Når Kokken har en rotte som har evnen til å lukte mennesker, blir det vanskelig for Dracula som prøver å gjemme Jonathan. Som stor zombie fan, falt jeg pladask for denne historien. Filmen er utrolig morsomt og godt laget.  Jeg følte med hele gjengen der de trasket rundt på hotellet sitt mens de gryntet ut små ord og gjorde som de fikk beskjed om.

<p style="text-align: center">
   
</p>

Jeg setter pris på alle de små detaljene som henviser til de originale filmene; Draculas røde øyne når han hypnotiserer og Frankenstein ‘s frykt for ild.

<p style="text-align: center">
  <a href="http://filmbloggen.net/?attachment_id=7192" rel="attachment wp-att-7192"><img class="aligncenter size-large wp-image-7192" src="http://filmbloggen.net/wp-content/uploads//2012/09/hotel-transylvania-02-620x334.jpg" alt="" width="620" height="334" /></a><em>Bilde: Sony Pictures Animation, Columbia Pictures </em>
</p>

**Det som drar denne filmen litt ned, er nok det velkjente dramaet mellom den overbeskyttende faren med en datter som er klar for å oppleve verden og finne kjærligheten.** Dette har vi alle sett mer enn en gang tideligere. Det som gjør historien litt annerledes er at Jonathan langt fra er noen  drømmeprins. Han er nok mer den gutten som falt med hodet først i gulvet som liten. Men han er en veldig viktig karakter som skaper mye liv og røre rundt seg gjennom filmen. Han får monstrene til å piffe oppunder sine gamle tradisjoner. Han får til og med Dracula til å ri på flygende bord gjennom hotellet.

<p style="text-align: center">
  <a href="http://filmbloggen.net/?attachment_id=7195" rel="attachment wp-att-7195"><img class="aligncenter size-large wp-image-7195" src="http://filmbloggen.net/wp-content/uploads//2012/09/hotel-transylvania-05-620x334.jpg" alt="" width="620" height="334" /></a><em>Bilde: Sony Pictures Animation, Columbia Pictures </em>
</p>

**Genndy Tartakovsky er kjent for tv serier som Samurai Jack (2001), The Powerpuff Girls (1998).** Dexter\`s Laboratory (1996) vant han i 2001 prisen World Animation Celebration for beste tv spesial**.** Genndy ønsket ikke å lage en animasjonsfilm som var for virkelighetsnær, heller det stikk motsatte. Så i denne filmen serverer han oss alt ifra snakkende ”ikke forstyrr” krympehoder og bingo kuler som er talende hodeskaller. Vi har zombier som pikkoloer og ridderrustninger fungerer som sikkerhetsvakter på hotellet.

**For meg som er veldig glad i disse gamle monstrene, syntes jeg at dette er en fantastisk morsom og bra gjennomført familie film.**Filmen er langt ifra skremmende, men heller sånn koselig skummel. Du trenger ikke være noe stor fan av monstre for å få glede av denne filmen. Den er koselig og kjærlig med masse god humor. Jeg Anbefaler varmt denne filmen, men anbefaler å se den på engelsk, fordi en god del av humoren forsvinner på norsk.