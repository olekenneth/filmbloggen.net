---
id: 9857
title: Matt Smith i Ryan Goslings regissørdebut
date: 2013-02-07T18:38:35+00:00
author: Per Morten Mjølkeråen
layout: revision
guid: http://filmbloggen.net/2013/02/07/9840-revision-12/
permalink: /2013/02/07/9840-revision-12/
---
**Dr. Who møter Driver i en mørk noir fantasi-film. Dette kan bli spennende.**

I følge det amerikanske bransjebladet Variety skal Matt Smith, den seneste (og peneste?) Dr. Who ha en rolle i Ryan Goslings regissørdebut, _How to Catch a Monster_. 

<a href="http://filmbloggen.net/?attachment_id=9844" rel="attachment wp-att-9844"><img src="http://filmbloggen.net/wp-content/uploads//2013/02/Matt-Smith.jpg" alt="" width="600" height="369" class="alignnone size-full wp-image-9844" /></a>

Vi vet fortsatt lite om Goslings kommende film, men ut ifra det lille som er kjent virker det veldig lovende. Historien setter fokuset på en enslig mor, og hennes unge sønn som finner en hemmelig vei til en undervannsby. Filmen er fremstilt i en dyster noir-stil, og det faktum at vi får en film i den sjangeren som ikke er basert på en bok eller kommer fra en annerkjent phantasy-regissør er spennende i seg selv. 

Det er også kjent at Eva Mendes og Christina Hendricks skal ha roller i filmen, men det er ikke sikkert hvor sentrale noen av de er. Hendricks spilte med Ryan Gosling i 2011s stilsikre film Drive, og Gosling tar også med seg Drive-produsentene Adam Siegel og Marc Platt. 

Produksjonen skal ifølge Variety begynne allerede våren 2013, så vi kan nok forvente å høre mer om denne filmen i de kommende månedene. 

**Har du tro på at Gosling kan lykkes bak kamera?**