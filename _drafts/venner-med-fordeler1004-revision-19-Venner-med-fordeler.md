---
id: 1025
title: Venner med fordeler
date: 2011-09-22T17:06:22+00:00
author: Hans-Kristian Rangnes
layout: revision
guid: http://filmbloggen.net/2011/09/22/1004-revision-19/
permalink: /2011/09/22/1004-revision-19/
---
**Selv med nøyaktig samme utgangspunkt som &laquo;No Strings Attached&raquo; som kom ut i februar så synes jeg &laquo;Friends with Benefits&raquo; klarte seg overraskende bra.<!--more-->**

****

Originaltittel: Friends with Benefits  
**Kategori:** Romantisk komedie  
**Spilletid:** 1 timer og 53 minutter  
**Regissør: **Will Gluck  
**Med:** Justin Timberlake, Mila Kunis, Patricia Clarkson, Jenna Elfman, Bryan Greenberg,Richard Jenkins, Woody Harrelson  
<a href="http://filmbloggen.net/2011/09/22/venner-med-fordeler/friends-with-benefits/" rel="attachment wp-att-1005"><img class="alignnone size-large wp-image-1005" src="http://filmbloggen.net/wp-content/uploads//2011/09/friends-with-benefits-620x412.jpg" alt="" width="620" height="412" /><br /> </a>Justin Timberlake og Mila Kunis har hovedrollene. Det velkjente temaet som det har blitt lagd alt for mange filmer av fra før. Men for å være ærlig så tror jeg vi tåler en til, fordi dette var absolutt ikke krise. Ja, den følger oppskriften som alle andre romantiske komedier gjør, men sånn er nå bare sjangeren. Så man kan vel ærlig talt ikke forvente seg så alt for mye. Men jeg ble positivt overrasket. Men må nevnes at filmen er spilt inn i New York, så forvent deg alle de største klisjèstedene i storbyen i løpet av filmen.

Det er ikke lenger siden enn februar at vi så mer eller mindre akkurat det samme konseptet. Da med Ashton Kutcher og Keira Knightley i hovedrollene og tittelen var &laquo;No Strings Attached&raquo; isteden. Begge to er skuespillere som jeg anser som en høyere klasse enn både Timberlake og Kunis. Men jeg mener hovedgrunnen til at Friends with Benefits funker bedre er at jeg synes kjemien er så mye bedre mellom Kunis/Timberlake. I tillegg så må jeg si at karakterene i Friends with Benefits er mye bedre og manuset er rett og slett bare litt bedre skrevet. Litt mer interessante roller og litt mer karakterutvikling for å oppsummere.

Det er også positivt at det ikke er alt for mange unødvendige biroller som er mer irriterende enn nødvendige. Skal sies at hippiemoren til Jamie (karakteren til Mila Kunis), er så sykt oppbrukt og lite morsom som det går. Men rollen er såpass liten at jeg klarte å kikke vekk i de få scenene hun var der.

Det er selvfølgelig ingen oscarprestasjoner som foregår. Men det er en ålreit film som du kan holde ut, som får deg til å le. Ikke gapskratte og dette ut av sofaen. Men le. Så skal du ta med kjæresten ut på en middag og kino i helga så har Friends with Benefits premiere i morgen fredag 23. Ha en flott helg!