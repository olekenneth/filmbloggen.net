---
id: 1780
title: Oppfølger kliner til
date: 2012-01-10T12:24:11+00:00
author: Hans-Kristian Rangnes
layout: revision
guid: http://filmbloggen.net/2012/01/10/1744-revision-5/
permalink: /2012/01/10/1744-revision-5/
---
American Pie sjokkerte, og imponerte verdens filmpublikum i 1999. I American Pie 2 er både skuespill og komikk mange hakk bedre.<!--more-->

**Originaltittel:** American Pie 2  
**Nasjonalitet:** Amerikansk[  
](http://www.vg.no/film/sok.php?nasjon=Amerikansk "Se listen over filmer med samme nasjonalitet") **Sjanger:** Komedie  
**Spilletid:** 1 time 45 minutter  
**Regi:** J.B. Rogers[  
](http://www.vg.no/film/person.php?person=J.B.+Rogers "Se alle filmene til J.B. Rogers i databasen") **Med:** Jason Biggs, Seann William Scott, Chris Owen, Chris Klein, Alyson Hannigan, Mena Suvari, Tara Reid, Shannon Elizabeth  
<a href="http://filmbloggen.net/2012/01/10/oppfolger-kliner-til/joelle-1/" rel="attachment wp-att-1774"><img class="alignnone size-large wp-image-1774" src="http://filmbloggen.net/wp-content/uploads//2012/01/joelle-1-620x465.jpg" alt="" width="620" height="465" /></a>  
Den første American Pie filmen hadde premiere rett før århundreskiftet og budsjettet bestod av skarve 56 millioner kroner. Filmen overrasket stort, ble en gigantisk suksess og tjente inn over en milliard kronasjer. Universal skjønte at verden ville være klar for mer, og klarte til og med å lage en oppfølger som ikke skuffet publikum. American Pie 2 er bedre enn den første filmen, på alle punkter.

Første året på college er fullført, og eksamen er nettopp ferdigskrevet. Tilbake i East Great Falls har lite forandret seg. Politimenn dukker ofte opp som festgjester, og Kevin skjønner at noe må gjøres. Jim må forberede seg på å møte sin store flamme, Nadia, dama til Oz er på utveksling i Spania, Finch venter fortsatt på Stiflers mor, og Kevin er blitt singel. Sammen leier de et strandhus for å skape drømmesommeren de lengter etter. Grunnet økonomiske problemer tar de med seg ungkaren Stifler. Kombinasjonen av disse karakterene fungerer akkurat like godt som forrige gang, og bordet er dekket for nok en kvalitetsfilm fra J.B Rogers.

Oppskriften fra American Pie er godt bevart, og ofte forbedret i denne filmen. I tillegg til guttegjengen på fem, får vi også besøk av Nadia, Michelle, Stiflers mor og Sherman. Flere av skuespillerne har lært seg et og annet om skuespill siden sist gang, musikken produseres av mer profilerte band og kvaliteten på klipping og bilde er flere milesteg bedre. Selve historien er ikke særlig tykk, men med gode enkeltscener og hysterisk komikk fungerer filmen godt hele veien.  Øyeblikk som når guttegjengen maler et hus og finner en dildo, eller når Jim skal prøve glidemiddel, skaper scener somhar blitt typiske kjennetegn ved American Pie-universet.

Green Day, Blink 182 og The Offspring er bare noen av bandene som medvirker til at filmen klarer å gjenskape stemningen fra film nummer en. Musikken skapte et perfekt bakteppe i originalen, denne gangen er bandene enda bedre, og musikken deretter. Skuespillerne har også forbedret seg. Steven Stifler(Seann William Scott), som ble oppdaget før film nummer en på audition, har tatt sine teatertime og skaper dermed en mer troverdig Stifler. Jason Biggs i Jims skikkelse har også blitt mer troverdig siden forige gang, med sin klønete oppførsel og troverdige samspill med Michelle(Alyson Hannigan). Kevin og Oz blir litt stående på stedet hvil, men dette kan unnskyldes med at de ikke har så mye å spille på.

Universal klarer med denne filmen å gjøre noe få har klart før dem, nemlig å lage en oppfølger som topper film nummer en. Flere produsenter slenger på oppfølgere fordi fansen skriker høyt og pengene i banken uteblir, og dette veier høyere enn at manuset faktisk er godt. American Pie 2 gjenskaper magien fra den første filmen, og skaper samtidig mye ny magi. Filmen lever fortsatt den dag i dag, og undertegnede vil våge å påstå at dette er den beste filmen i American Pie-universet, som består av hele åtte filmer.