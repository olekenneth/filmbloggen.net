---
id: 3085
title: Mye morro for store og små
date: 2012-04-15T15:31:27+00:00
author: brennum
layout: revision
guid: http://filmbloggen.net/2012/04/15/3042-revision-41/
permalink: /2012/04/15/3042-revision-41/
---
**Steven Spielbergs tolkning av mesterdetektiven Tintin er særdeles presist og møysommelig laget &#8211; med tanke på karakterene, miljøet og den mystiske stemningen som vi kjenner så godt igjen fra Tintin universet.<!--more-->**

**Originaltittel:** The Adventures of Tintin: The secret of the unicorn  
**Kategori:** Action/Eventyr  
**Regi:** Steven Spielberg  
**Med:** Jamie Bell, Andy Serkis, Daniel Craig, Nick Frost, Simon Pegg, Daniel Mays, Gad Elmaleh, Toby Jones.  
**Spiletid:** 1 time og 47 minutter  
<a href="http://filmbloggen.net/?attachment_id=3045" rel="attachment wp-att-3045"><img class="alignnone size-large wp-image-3045" src="http://filmbloggen.net/wp-content/uploads//2012/04/the-adventures-of-tintin-movie-4-620x348.jpg" alt="" width="620" height="348" /></a>

Eventyret starter med at Tintin gjør et gunstig kjøp av et fabelaktig modellskip med uante verdier. Han blir advart sekunder etter kjøpet om at han er i stor fare og at han burde kvitte seg med modellskipet før det er for sent. Mysteriet rundt skipet utvikler seg til et ellevilt eventyr som setter Tintins liv i fare. På eventyret møter Tintin Kaptein Haddock, en fyllik med nære relasjoner til piraten som en gang seilte de syv hav med et skip fylt til randen med skatter og juveler. De reiser sammen for å komme til bunns i det skjulte mysteriet. Imens det skjer jobber også de klossete detektivene Thomson og Thompson med å finne en mestertyv som har lommebøker som sin spesialitet. Daniel Craig har stemmen til filmens skurk, Sakharine, en slu fyr som gjør alt i sin makt for å stanse Tintin.

**Det er tydelig at denne filmen er nøye gjennomtenkt, med hensyn til de eldre tegneserie-fortellingene om nettopp Tintin.**

Spielberg har sittet med rettighetene til å filmatisere Tintin-universet siden 1980-tallet, og det innebærer vel at de har hatt tiden på sin side og at det har fungert flott for dem. De har klart å fange den magiske Tintin-stemningen på en vellykket og kreativ måte. Handlingen er rett på sak, den fanger din interesse tidlig og bevarer den fram til siste slutt.

Skuespillerne har i denne filmen beveget seg rundt i et tomt rom iført drakter med bevegelsessensorer og kameraer rettet mot seg. Hvorvidt det gjør arbeidet med å være skuespiller enklere eller vanskeligere er ikke jeg eksperten til å uttale meg om, men jeg kan si at det krever en del fantasi. Arbeidet deres er blitt overført fra _real-time_ til animasjon. Animasjonen er noe av det beste jeg har sett siden Wall-E.

**Kompliserte og oppfinnsomme biljakter og en rekke gøyale karakterer er noe av det filmen med stolthet kan si at de har mestret best.**

Filmen er tilegnet barn, men den passer også fint til ungdommen. Replikkene og animasjonen sitter som et skudd. Historien er godt fortalt, men jeg føler imidlertid at den er litt for enkel. Den ville hatt større potensiale hvis plottet hadde vært av en annen sort. Motivene til skurkerollen er forståelige, men en smule bisarre. Alt i alt scorer denne filmen høyt pga av sprudlende fortellerglede og herlig animasjon. Et lite minus er at den mister delvis fokus i noen sekvenser. Dersom du elsker animasjonsfilmer burde denne absolutt være på listen din over filmer du bør se.