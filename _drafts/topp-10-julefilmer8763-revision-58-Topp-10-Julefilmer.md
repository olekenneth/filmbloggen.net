---
id: 8996
title: 'Topp 10: Julefilmer'
date: 2012-12-20T12:50:08+00:00
author: brennum
layout: revision
guid: http://filmbloggen.net/2012/12/20/8763-revision-58/
permalink: /2012/12/20/8763-revision-58/
---
**Siden det nærmer seg jul har jeg laget en topp 10 liste over beste julefilmer. Det er komedier, skrekk og action &#8211; noe for en hver smak.**

**10. A Very Harold & Kumar 3D Christmas (2011)**

<a href="http://filmbloggen.net/?attachment_id=8919" rel="attachment wp-att-8919"><img class="alignnone size-large wp-image-8919" src="http://filmbloggen.net/wp-content/uploads//2012/12/A-Very-Harold-Kumar-3D-Christmas-Promotional-Photo-harold-and-kumar-26145829-1280-852-620x412.jpg" alt="" width="620" height="412" /></a>

**Harold og Kumars reiser til White Castle og Guantanamo Bay var minneverdige og morsomme eventyr.** De drar på søken etter hamburgere og marijuana i ekte Ringenes Herre-stil. De klarer alltid på mesterlig vis å kludre det til for seg selv og da kommer utfordringene i fleng. I denne Juleutgaven begynner handlingen med at Kumar klarer ved et uhell å sette fyr på juletreet til stefaren til Harold. Stefaren spilles av Danny Trejo, velkjent for sitt steinansikt og skumle roller. De drar umiddelbart for å kjøpe et nytt juletre, noe som fører dem på en vill jakt for å finne det perfekte juletreet. På ferden møter de Neil Patrick Harris, som lever i beste velgående til tross for at han ble skutt i forrige film. Ingen tvil om at rollen hans minner om Barney fra How I Met Your Mother, men her spiller han seg selv &#8211; som om han var heterofil og til stadighet beruset på fleinsopp. Dette er en julefilm som har det meste: humor, morsomme karakterer og herlig julestemning. Anbefales å se med 3D-briller.

**9. En dag uten krig (2005)  
** 

<a href="http://filmbloggen.net/?attachment_id=8920" rel="attachment wp-att-8920"><img class="alignnone size-large wp-image-8920" src="http://filmbloggen.net/wp-content/uploads//2012/12/julefilmer2endag-620x413.jpg" alt="" width="620" height="413" /></a>

**Handlingen finner sted på fronten i Frankrike under første verdenskrig.** Soldatene lever under umenneskelige forhold i skyttergravene: de fryser, får dårlig mat og blir hver dag bombardert av artilleri. Med tanke på omstendighetene tar øverstkommanderende fra begge sider en avgjørelse om våpenhvile på juleaften. Det fører til at alle soldatene på fronten møtes i ingenmannsland for å feire. De glemmer sine ordre; de er mer interessert i å høre sangstemmen til den skjønne Anna Sörensen (Diane Kruger). Filmen viser at det finnes rom for juletradisjoner, til og med i krigstider. Det er et hjertevarmende budskap og det gjør Joyeux Noël (Original tittel) til en flott, dog litt tragisk julefilm.  
****

**8. Love Actually (2003)  
** 

<a href="http://filmbloggen.net/?attachment_id=8941" rel="attachment wp-att-8941"><img class="alignnone size-large wp-image-8941" src="http://filmbloggen.net/wp-content/uploads//2012/12/love_actually_movie_image_bill_nighy_01-620x410.jpg" alt="" width="620" height="410" /></a>

**Denne måtte være med på listen.** Den er for mange en like stor tradisjon som selve juleaften. Den sprer juleglede til alle til tross for sine uunnværlige klisjéer og enkle historier. Men de sammensveisede fortellingene er veldig gjenkjennelige og det er litt av grunnen til at så mange ser den i juletider. På rollelisten finner vi blant annet Hugh Grant som stormforelsket statsminister og Bill Nighy som eksentrisk artist. Sistnevnte synger julen inn med sangen Christmas is all around &#8211; en stemningsfull og morsom remake. Virkemidlene i filmen er alle rettet mot å gi et godt bilde av jul som kjærlighetens høytid. Og det lykkes den med. Kjærligheten bryter ned alle barrierene: Språk-, alder- og nasjonalitetsforskjeller. Dette gjør den til en av julens beste feelgoodfilmer.

**7. Gremlins (1984)  
** 

<a href="http://filmbloggen.net/?attachment_id=8946" rel="attachment wp-att-8946"><img class="alignnone size-large wp-image-8946" src="http://filmbloggen.net/wp-content/uploads//2012/12/gremlins-movie-image-620x393.png" alt="" width="620" height="393" /></a>

**Det bryter ut full panikk i småbyen Kingston Falls når ufyselige og stygge små skapninger tar kontroll over byen.** Årsaken til deres eksistens skyldes brudd på tre enkle regler angående et søtt kjæledyr, Mogwai. Den skulle ikke utsettes for sterkt lys &#8211; det skjedde heldigvis ikke. Men den fikk to ting den ikke skulle ha: vann og mat etter midnatt. Det forårsaker at Mogwaien føder et halvt dusin med ekle mini-monstre. Byen overtas og julen blir et mareritt. Hvem sa at julefilmer skulle være koselige? Gremlins viser at skrekk også er en sjanger som kan passe i juletider. Den harselerer med høytiden og skremmer deg med urovekkende scenarioer, som for eksempel det at monstre ødelegger noe som for så mange er hellig, nemlig julen. Filmen mottok blandet kritikk. Mange mente at at den satirisk gjorde narr av vestlige tradisjoner og levemåte, og at den sorte humoren ga mersmak. Noen mente den var for voldelig, noe som gjorde at MPAA (Motion Picture Associaton of America) endret aldersgrensevurderingen sin to måneder før filmen hadde premiere. Dersom du foretrekker skrekk framfor feelgood i disse juletider, da er Gremlins et åpenbart valg.

**6. Bad Santa (2003)  
** 

<a href="http://filmbloggen.net/?attachment_id=8962" rel="attachment wp-att-8962"><img class="alignnone size-large wp-image-8962" src="http://filmbloggen.net/wp-content/uploads//2012/12/bad_santa_2003_4-620x348.jpg" alt="" width="620" height="348" /></a>

**Billy Bob Thornton spiller Willie, en alkoholisert nisse som planlegger å rane kjøpesenteret han jobber på sammen med sin medhjelper, dvergen Marcus.** Planen er å rane kjøpesenteret på juleaften, når alle er opptatt med feiringen. Men sjefen på senteret har sine mistanker og når Willie blir bekjent med en rar unge han bare kaller &laquo;kid&raquo; begynner han å få kalde føtter. Han bryr seg lite om julen, men &laquo;kid&raquo; får ham til å se gleden ved julen. Bad Santa er en svart komedie som virkelig vet å gjøre narr av høytiden. Da tenker jeg på julegavehysteriet og alle barnas ønske om å treffe julenissen &#8211; som i dette tilfellet lukter sprit og snakker nedlatende til barn som ønsker seg store gaver. Denne filmen kommer man i god julestemning av. Den tar for seg likegyldige røvere som til slutt overveldes av julens omfang. Nissen er slem, apatisk og kriminell &#8211; en slik skildring ser vi ikke ofte. Det er god nok grunn til å se denne i juletider.

**5. Elf (2003)  
** 

<a href="http://filmbloggen.net/?attachment_id=8965" rel="attachment wp-att-8965"><img class="alignnone size-large wp-image-8965" src="http://filmbloggen.net/wp-content/uploads//2012/12/elf3711-620x348.jpg" alt="" width="620" height="348" /></a>

**I nissens landsby på Nordpolen bor det alver (nissen også så klart), og blant dem finner vi Will Ferrells karakter, Buddy.** I motsetning til de andre, er Buddy et menneske, men det oppdager han ikke før han får nyheten fra sin far. Han reiser fra Nordpolen til New York for å finne sin biologiske far. Og når han finner ut at faren (James Caan) står på &laquo;the naughty list&raquo; må han gjøre alt for å få faren til å tro på nissen og julen. Det er opp til Buddy å spre julens budskap til en befolkning som har mistet troen på høytiden, og ikke minst nissen. Skuespilleren Peter Dinklage dukker opp i en birolle som hissig, kortvokst forretningsmann – som blir tatt for å være en alv. Og Zooey Deschanel er med for å gi filmen en kjærlighetsfortelling. Det er morsomt å se Buddy tilvenne seg miljøet i storbyen. Det er filmens sentrale poeng: å se en mann som tror han er en alv bryte med mange konvensjoner. Med alle dens vittigheter og julestemning er Elf uten tvil en god julefilm.En sikker vinner nå før jul.

**4. Alene hjemme (1990)  
** 

<a href="http://filmbloggen.net/?attachment_id=8966" rel="attachment wp-att-8966"><img class="alignnone size-large wp-image-8966" src="http://filmbloggen.net/wp-content/uploads//2012/12/Home-Alone-home-alone-30911985-1024-768-620x465.jpg" alt="" width="620" height="465" /></a>

**Familien McCallister skal feire jul i Frankrike, men på avreisedagen klarer de å glemme igjen sin yngste sønn, Kevin (Macaulay Culkin).** Kevin får hele huset for seg selv og det utnytter han ved å gjøre masse sprell. Det Kevin ikke forventer er at to skurker tenker å tømme huset for verdisaker. Det blir dermed opp til Kevin å forsvare huset sitt mot banditter. Han legger utspekulerte feller omkring i huset for å forhindre skurkene i å komme inn. Dette er en kjær julefilm for min del. Den har alle de rette elementene for å bli en bra julefilm. Det er et eller annet med settingen i en amerikansk forstad som minner skrekkelig mye om boforholdene i Norge. Det er mange likheter og siden det er så gjenkjennelig blir det lettere å leve seg inn i rollen til Culkin. Det er handlingen som vekker interesse og siden den ble godt mottatt er det ikke rart det ble laget tre filmer til.

**3. Et førjulsmareritt (1993)**

<a href="http://filmbloggen.net/?attachment_id=8977" rel="attachment wp-att-8977"><img class="alignnone size-large wp-image-8977" src="http://filmbloggen.net/wp-content/uploads//2012/12/nightmare-before-christmas-moon-620x465.jpg" alt="" width="620" height="465" /></a>

**Jack Skellington arrangerer hvert år en forrykende Halloweenfest i byen med det passende navnet Halloweenbyen**. Der bor orker, varulver, monstre, vampyrer og hekser. De lever for å forberede Halloweenfeiringen de har hvert år. En dag vandrer Jack i skogen på leting etter inspirasjon og faller ved et uhell gjennom en portal som fører ham til Julebyen. Der kommer han i kontakt med en ny side av seg selv. Han finner seg så godt til rette at han bestemmer seg for å ta over Julebyen og deres tradisjoner. Men alt går ikke etter planen og overgangen &#8211; alle plikter som følger med &#8211; blir for mye for stakkars Jack. Tim Burtons særpreg er tydelig tilstedeværende i Et Førjulsmareritt. Det er lenge siden jeg har sett den, men jeg husker alle de skumle karakterene og den fantastiske animasjonen. De har fjernet alt det pene ved julen og erstattet det med dysterhet og dystopi. Fortellingen er original og alt med filmen forårsaker grøss og urolige nerver. Dette gjør den til den utvilsomt beste animasjonsfilmen om julen.

**2. Grinch som stjal julen(2000)**

<a href="http://filmbloggen.net/?attachment_id=8971" rel="attachment wp-att-8971"><img class="alignnone size-large wp-image-8971" src="http://filmbloggen.net/wp-content/uploads//2012/12/The-Grinch-jim-carrey-141527_1024_768-620x465.jpg" alt="" width="620" height="465" /></a>

**Dette er en remake av en tegnefilm fra 1966 under samme navn; den handler om en slem grønn figur som ødelegger julen ved å stjele alles pakker.** Det er sikkert mange som er uenig med meg om denne filmen. Jeg kan med hånden på hjertet selv si at jeg synes den er tåpelig og dårlig skrevet, men jeg liker den allikevel. Jeg synes kostymene og sminken er bra laget, selv om innbyggerne av Whoville nesten er like stygge som Grinchen. Den er også drevet av små forsøk på humor &#8211; noe er genialt, mens annet er lavmål. Filmen er et såpass sterkt barndomsminne for meg at jeg kunne ikke unnlate å ha den høyt oppe på lista. Jeg synes Jim Carrey er morsom og interessant som Grinchen. Han viser at det finnes en god side ved alle, til og med et grønt misfoster med et urovekkende lite hjerte. Selv om den kanskje ikke er like bra som tegneserien foreslår jeg allikevel at du ser den. Se den og si din mening.

**1. Die Hard (1988)**

<a href="http://filmbloggen.net/?attachment_id=8972" rel="attachment wp-att-8972"><img class="alignnone size-large wp-image-8972" src="http://filmbloggen.net/wp-content/uploads//2012/12/die-hard-original-620x348.jpg" alt="" width="620" height="348" /></a>

**Dette er den beste julefilmen.** Den har action, kjappe replikker og en vanvittig kul Bruce Willis i hovedrollen. Det hele begynner når europeiske terrorister tar kontroll over Nakatomi Plaza, der det holdes et selskap. Alle blir tatt til fange, med unntak av New York-purken John McClane (Bruce Willis), som sniker seg unna i et ventilasjonsrør. Mens de andre &#8211; inkludert McClanes kone &#8211; holdes fanget, prøver McClane å stanse terroristene og deres mål. Alan Rickman spiller sjefsterroristen, en ond mann som tar seg god tid til å snakke. Filmen er ikke en tradisjonell julefilm. Det er usikkert om det var meningen å skape julestemning, men det gjør den, og når det i tillegg innarbeides action, terrorister og damer i nød &#8211; da scorer den høyt på min liste. At julen kan være en slitsom periode for mange er det ingen tvil om, men du kan umulig ha det like jævlig som John McClane i Die Hard. Ha det i baktanke hvis du føler at julen sliter på psyken &#8211; What would John McClane do?

&nbsp;