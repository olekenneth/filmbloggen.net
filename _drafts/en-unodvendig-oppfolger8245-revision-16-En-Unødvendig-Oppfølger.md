---
id: 8265
title: En Unødvendig Oppfølger
date: 2012-11-29T23:58:45+00:00
author: Karina
layout: revision
guid: http://filmbloggen.net/2012/11/29/8245-revision-16/
permalink: /2012/11/29/8245-revision-16/
---
**Filmen har nesten ingenting med sine forgjengere å gjøre og hadde det ikke vært for Kate Beckinsale’s karakter Selene ville ingen sett koblingen. Underholdene, men skuffende.**

&nbsp;  
**Orginaltittel:** Underworld Awakening  
**Sjanger:** Action / Science Fiction / Skrekk  
**Regi:** Måns Mårlind, Bjørn Stein  
**Manus:** Len Wiseman, John Hlavin  
**Skuespillere:** Kate Beckinsale, Michael Ealy, Theo James, Stephen Rea, India Eisley  
**Spilletid:** 1 time, 28 min

<p style="text-align: center">
  <a href="http://filmbloggen.net/?attachment_id=8247" rel="attachment wp-att-8247"><img class="aligncenter size-large wp-image-8247" src="http://filmbloggen.net/wp-content/uploads//2012/11/bilde-05-620x311.jpg" alt="" width="620" height="311" /></a><em>Bilde: Screen Gems</em>
</p>

**Når vampyrene og varulvenes eksistens blir kjent for menneskeheten, bryter det ut krig for å utrydde begge artene.** Tolv år senere våkner Selene (Kate Beckinsale) brått opp av tilsendte syner, noe hun tror kommer fra hennes kjæreste Michael Corvin (Scott Speedman). Det er det medisinske selskapet Antigen som har holdt henne nedkjølt i en tank, med den hensikt å lage en kur mot viruset som skaper vampyrer og lycaners. I denne nye verden som Selene har våknet opp i, er over 95 prosent av hennes rase utryddet og de overlevende er tvunget til å leve i skjul. Det skal også vise seg at en ny rase ”super” Lyncaner’s skal ha blitt avlet fram av Dr. Jacob Lane (Stephen Rea) fra Antigen, så nok en gang må Selene ta opp kampen for vampyrenes overlevelse.

**Filmen har lite med sine forgjengere å gjøre og føles egentlig som en helt ny film som skulle hatt sitt eget navn.** Selene er den eneste karakteren som er med fra de tidligere filmene, bortsett fra Michael som vi bare får noen få glimt av. Nesten hele vampyr rasen er utryddet og de fleste Lycanerne er forskere som ønsker å bli udødlige. Hele mystikken er borte, så denne filmen kunne vært en hvilken som helst science fiction / action film med en forsker som ønsker makt og udødlighet.

<p style="text-align: center">
  <a href="http://filmbloggen.net/?attachment_id=8248" rel="attachment wp-att-8248"><img class="aligncenter size-large wp-image-8248" src="http://filmbloggen.net/wp-content/uploads//2012/11/Bilde-03-620x413.jpg" alt="" width="620" height="413" /></a><em>Bilde: Screen Gems</em>
</p>

**De tidligere _Underworld_ filmene er noen flotte vampyrfilmer, spesielt den siste** _Rise of The Lycans._ De har flotte historier om vampyrer og varulver, om hvordan de har levd, overlevd og kjempet mot hverandre i århundrer. Filmene er fylt med kjærlighet, forræderi, løgner og gamle skjulte mysterier som bare venter på å bli avdekket.  De lever under sitt eget herredømme og kunne ikke brydd seg mindre om den menneskelige delen av verden.

**De benyttet en del av de samme effektene som i de tidligere filmene, der du får se en hendelse i sakte film.** Dette gjør at de hurtig kan vise oss hvor vampyrene og varulvene er uten at vi går glipp av handlingen. Transformasjonen fra mann til varulv er veldig flott og detaljert utført, selv om det ikke brukes så mye spilletid på hver. I likhet med de andre er også denne filmen ganske blodig og den har sine groteske scener, slik som da Eve (India Eisley) brutalt splitter hode på en lycaner med bare hender. Det blir også brukt andre våpen enn bare pistoler, noe som gir oss en del blodige mord.

<p style="text-align: center">
  <a href="http://filmbloggen.net/?attachment_id=8249" rel="attachment wp-att-8249"><img class="aligncenter size-large wp-image-8249" src="http://filmbloggen.net/wp-content/uploads//2012/11/Bilde-02-620x310.jpg" alt="" width="620" height="310" /></a><em>Bilde: Screen Gems</em>
</p>

**Filmen er underholdene, men savner en mer nervepirrende stemning.** Hadde ikke så altfor store forhåpninger til filmen, men allikevel ble jeg skuffet. Det var rett og slett for lite av kampen mellom vampyr og varulv, noe som vi har fått så mye av i de tidligere filmene. Tror nok ikke filmen ville tjent så bra som den har gjort hadde det ikke vært for at den het Underworld og hadde Kate Beckinsale i hovedrollen som Selene. Det går rykter om en ny Underworld film, så håper den kan bringe mystikken tilbake i filmserien.

<div class="video-shortcode">
</div>