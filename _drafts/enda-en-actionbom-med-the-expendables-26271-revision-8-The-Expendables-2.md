---
id: 6288
title: The Expendables 2
date: 2012-08-16T14:02:18+00:00
author: Per Morten Mjølkeråen
layout: revision
guid: http://filmbloggen.net/2012/08/16/6271-revision-8/
permalink: /2012/08/16/6271-revision-8/
---
**Hele testosteron-gjengen er tilbake i enda en tankeløs og smålig utført actionfilm, selv med det enorme potensialet. **

**Originaltittel:** The Expendables 2**  
Sjanger:** Action**  
Regi:** Simon West**  
Manus:** Richard Wenk, Sylvester Stallone**  
** **Skuespillere:  **Sylvester Stallone, Jason Statham, Dolph Lundgren, Terry Crews, Bruce Willis, Arnold Schwarzenegger og Chuck Norris

<a href="http://filmbloggen.net/?attachment_id=6281" rel="attachment wp-att-6281"><img class="alignnone size-large wp-image-6281" src="http://filmbloggen.net/wp-content/uploads//2012/08/11-003-620x413.jpg" alt="" width="620" height="413" /><br /> </a>_F__oto: Norsk Filmdistribusjon_

Den første **The Expendables**-filmen kom og gikk som solen gjør i Bergen. Potensialet var på topp og alle og enhver så frem til en ordentlig 80-talls actionfilm. Det vi fikk var en tankeløs og urovekkende dårlig sammensatt film som verken imponerte med sine eksplosjoner eller slåsscener. For la oss være ærlig, det er akkurat det vi forventer av denne type film. Vi vil slå av hjernefunksjonensom analyserer filmer og personlige problemer i den virkelige verden og bare la idolifiserte actionfigurer underholde oss.

Siden rollelisten er såpass mye omtalt som den er, ser jeg liten vits i å fortelle dere hvor stor (bokstavelig) den er. Vi møter på Stallone, Statham, Lundgren, Crews, Willis, Schwarzenegger og denne gang blir Cuck Norris med på balletten. Den oppskriften bør automatisk sementere seg som en klassisk actionfilm, men alt faller fra hverandre. Om det er historien som virkelig ikke gir mening på et fiktivt nivå (Ja, jeg forventer ingen realistisk historie) eller om det er actionsekvensene som så å si alltid er overanimert. Det ser ut til at det er mer datagenerert action her enn i **The** **Avengers**, og den er så fryktelig dårlig gjennomført her.

Selv om mange av disse mennene begynner å dra på årene kunne de lett gjort ett par av stuntene selv. Men, her blir nesten alt animert. Det drar deg rett ut av opplevelsen, noe som absolutt ikke skal skje i denne typen film. Stallones Rambo-filmer er uten tvil noe av det beste vi har på actionfronten (ser da på de to første) og Terminator 2: Judgement Day er kanskje den beste. De skapte unike karakterer som vi kunne utvikle en vis sympati for og historien ble spennende å følge. Vi finner ingenting av det i **The Expendables 2**.

Selv gjesterollene til Van Damme, Willis og Chuck Norris blir lite verdt å nevne. Norris fungerer som en komisk effekt, mens Willis kaster seg inn i actioneventyret de siste minuttene for å komme med flere enkle one-linere, hvor kun ene av dem fungerte. Van Damme gir kanskje sin kjedeligste rolle noensinne, som i seg selv er grunn nok til å styre unna denne filmen.

**Det hele blir et eneste langt datagenerert actioneventyr som ikke holder mål ved noen aspekter. Ingen av karakterne blir nevneverdig utviklet og den sympatien du skal føle for dem forsvinner rask under en actionsekvens. Når en av de mange one-linerne står som filmens beste dialoger er det alarmerende hvor lavt den har sunket. Men, de actionsekvensene som ikke er datagenerert er veldig underholdende og om hele filmen hadde blitt taklet slik, selv med sine andre problemer, kunne dette blitt en meget sterk actionfilm. Dessverre ble det ikke slik. **

&nbsp;

&nbsp;