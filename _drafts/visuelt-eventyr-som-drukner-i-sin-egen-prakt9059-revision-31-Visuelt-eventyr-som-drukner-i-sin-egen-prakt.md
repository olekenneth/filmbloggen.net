---
id: 9231
title: Visuelt eventyr som drukner i sin egen prakt
date: 2013-01-10T22:48:03+00:00
author: brennum
layout: revision
guid: http://filmbloggen.net/2013/01/10/9059-revision-31/
permalink: /2013/01/10/9059-revision-31/
---
**Ang Lees fortelling om Pi er rørende og fabelaktig visuelt sett. Den nådde dessverre ikke opp mot mine forventninger, mye på grunn av den enkle fortellerformen.  **  
****

**<!--more-->Originaltittel:** Life of Pi

  
**Kategori:** Eventyr/ Drama  
**Regi:** Ang Lee  
**Skuespillere:** Suraj Sharma, Irrfan Khan, Ayush Tandon, Gautam Belur, Rafe Spall, Gérard Depardieu.  
**Spilletid:** 2 timer og 7 minutter

<a href="http://filmbloggen.net/?attachment_id=9149" rel="attachment wp-att-9149"><img class="alignnone size-large wp-image-9149" src="http://filmbloggen.net/wp-content/uploads//2013/01/8.FILM_.Life-of-Pi1-620x348.jpg" alt="" width="620" height="348" /></a>

**Ang Lee har tidligere hatt stor suksess med filmene Brokeback Mountain og Snikende Tiger, Skjult Drage.** Nå er han tilbake med Life of Pi (Basert på Yann Martels populære roman). En film som har mange flotte, detaljrike naturbilder og utrolig bra dataanimasjon av dyr. Det er en bra film hvis man lar seg villede av effekter. Den er lik Avatar &#8211; spekket med fantasifulle og fargerike bilder &#8211; men mangler nyanse og originalitet i historien. Nå skal det sies at den vinner mye på sitt visuelle særpreg. Bare ikke nok til å skyggelegge den lunkne historien.

**Hovedrollefiguren heter Piscine Molitor &laquo;Pi&raquo; Patel, de andre barna på skolen kaller ham pissing patel.** Så han tok saken i egne hender og endret navnet sitt til Pi (som i Pi det matematiske sympolet). Han og familien driver en Zoo i Pondicherry, India. Men en dag blir de nødt til å flytte grunnet økonomiske problemer. De drar avgårde til Canada ombord på et fraktskip sammen med alle dyrene fra Zooen. Underveis forliser skipet og Pi kommer seg helberget ut av det i lag med en orangutang, en zebra, en hyene og en bengalsk tiger kalt Richard Parker. Sammen prøver de å overleve på det endeløse havet.

**Overlevelsehistorien er unik, den gir deg et innblikk i hvordan det er å overleve noe så dramatisk.** Man blir virkelig revet med inn i katastrofen takket være 3D-effekten. Ang Lee vet å bruke kontraster: skjermen preges av uvær og høye bølger i ett øyeblikk, og i et annet fylles skjermen med farger ifra havbunnen og en solrik himmel. Det er vakkert og inspirerende. Å være eneste overlevende etter et skipsforlis kunne vært en grå affære, men Rhythm & Hues Studios (som da er de som har stått for spesialeffektene) gjør en strålende jobb med å visualisere de forskjellige stemningene Ang Lee er ute etter å formidle.

**Suraj Sharma (Pi) er virkelig en dyktig skuespiller.** Rollen hans viser alle de følelsene som opptar en person etter en katastrofe. Han får panikk, men ikke sorg. Det synes jeg er litt rart, han mistet tross alt hele familien sin. Psyken og humøret hans virker intakt gjennom hele opplevelsen. En ørliten eksistensiell krise kunne gjort undrer for filmen. Nå er dette tross alt et eventyr om en ung mann og en farlig bengalsk tiger, det trenger ikke nødvendigvis være realistisk i den forstand. Skuespillet er ikke filmens svakhet, det er historiens varierende tempo som tar knekken på stemningen.

**Filmen er underholdende, dog den har noen svake partier og det føler jeg er oppsettet til fortellingen sin skyld.** Den skifter fra renspikket fantasi på sjøen til kjedsom og nitrist tilværelse i en alminnelig leilighet. Enda en kontrast vel og merke, det får en til å undre hvordan han kom seg fra India til Canada. Som sagt, disse avbruddene i den dølle leiligheten påvirker vårt helhetsinntrykk av filmen.

**Pi er en religiøs person som ofte lever etter flere religiøse regler samtidig**. Og etter tragedien styrkes troen hans til Gud, fordi&#8230; ? Det er litt uklart. Jeg føler forøvrig at filmen like gjerne kunne vært foruten religiøse standpunkt og meninger om livet. Det var vel heller naturlig seleksjon som var årsaken til Patels overlevelse, ikke Guds geleidende hånd.

**Ang Lees hovedtema er dyr og mennesker &#8211; deres forhold til hverandre.** Og han setter det i et interessant perspektiv; som da er kampen om overlevelse. Det skildres særdeles godt og skuespillet er alt annet enn dårlig. Musikken er delvis slitsom, overbruk av strykere er årsaken. Sammenhengen mellom temaene religion og samspill mellom dyr og menneske er litt uklart. Skulle gjerne likt et sammensatt budskap, som ikke innehar tusen forskjellige meninger fra flere trosretninger. Det er imidlertid handlingen og fortellerformen som enkelt kunne vært annerledes, og dermed bedre. Life of Pi går på kino nå, få den med deg. Den har flotte bilder, dog kanskje ikke den beste historien du har sett.

<div class="video-shortcode">
</div>

&nbsp;

&nbsp;