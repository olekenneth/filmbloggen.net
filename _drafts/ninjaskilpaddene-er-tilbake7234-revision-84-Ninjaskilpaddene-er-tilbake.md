---
id: 7324
title: Ninjaskilpaddene er tilbake
date: 2012-09-29T20:16:34+00:00
author: Ingvild A. Jansen
layout: revision
guid: http://filmbloggen.net/2012/09/29/7234-revision-84/
permalink: /2012/09/29/7234-revision-84/
---
**Teenage Mutant Ninja Turtles er et seiglivet konsept som stadig har returnert til popkulturbevisstheten siden oppstarten som tegneserie i 1984. Nå lanseres det enda en ny animasjonsserie.**

<p style="text-align: center">
  <a href="http://filmbloggen.net/?attachment_id=7235" rel="attachment wp-att-7235"><img class="aligncenter size-large wp-image-7235" src="http://filmbloggen.net/wp-content/uploads//2012/09/teenage-mutant-ninja-turtles-2012-620x472.jpg" alt="" width="620" height="472" /></a><em>Bilde: Nickelodeon Animation Studios, Peter Laird, Kevin Eastman. </em>
</p>

**Jeg er født i 1984. Det betyr at det omtrent var umulig for meg å unngå å vokse opp med _Teenage Mutant Ninja Turtles_**— eller _Teenage Mutant Hero Turtles_, som de het her i Norge, grunnet en mystisk sensurbestemmelse. TMNT var et stort fenomen i nesten hele verden fra rundt slutten av 80-tallet til rundt midten av 90-tallet. ”Turtles” var overalt, med blant annet tegneserier, animasjonsserier, leker og filmer. Men så forsvant det. I 2003 kom det plutselig en reboot som overrasket meg; en ny animert TV-serie. Jeg så litt på serien, men falt av etter cirka to sesonger. Den fortsatte uten meg i fem sesonger til, helt til 2009, så den hadde tydeligvis sitt publikum. Det er sjeldent at en animasjonsserie får hele syv sesonger.

**Så kom den animerte spillefilmen _TMNT_ (2007) til Norge.** Bortsett fra at jeg var irritert over at den var dubbet til norsk, og derfor aldri så den på kino, gikk den relativt umerket forbi hos meg. Det var rykter på internett om at det skulle lages en ny live-action spillefilm om TMNT, men slike rykter, med blant annet John Woo i regissørstolen, hadde florert siden 90-tallet. Animasjonsfilmen _Turtles Forever_ (2009), basert på 2003-serien, var en dimensjonshoppende nostalgibombe, hvor nesten alle de forskjellige versjonene av TMNT eksisterte i én og samme film. Denne TV-filmen var tilsynelatende mest beregnet på de mer hardbarka tilhengerne, så det var vel egentlig ikke så mange som så den.

**Nå, i 2012, kommer nok en reboot av TMNT i form av en ny animasjonsserie**. I tillegg planlegges det visstnok en film i live-action, _Ninja Turtle_s, produsert av Michael Bay. Animasjonsserien har premiere 29. september i USA. Michael Bay-prosjektet…har jeg ingen kommentarer til akkurat nå. Jeg har hørt at det kanskje blir avlyst. Det skjer i alle fall ganske lite på imdb-siden for filmen.

<div class="video-shortcode">
</div>

**Når det gjelder den nye animasjonsserien,** vil TV- og filmfans kanskje være interessert i å vite at **Sean Astin** (_Ringenes Herre_-filmene, _Goonies_) skal spille Raphael, **Jason Biggs** (_American Pie_-filmene) skal spille Leonardo, og **Greg Cipes** (_Fast & Furious, True Blood_) skal spille Michelangelo. Den kjente stemmeskuespilleren **Rob Paulsen** (_Fairly Odd Parents, Samurai Jack, Powerpuff Girls, Animaniacs_) , som spilte Raphael i animasjonsserien fra 80-tallet, spiller nå Donatello i stedet. Forvirrende! April O’Neil spilles av **Mae Whitman** (_Scott Pilgrim vs. The World, Avatar: The Last Airbender, Independence Day_). **Kevin Michael Richardson** (_Gravity Falls, Lilo & Stitch_) er Shredder.

**Når jeg ser trailerne til den nye TV-serien, vet jeg ikke helt hva jeg skal tenke.** Kjenningsmelodien er rett og slett helt grusom, men det var den i den forrige rebooten fra 2003 også, så dette er ikke noe nytt. Spørsmålene jeg sitter igjen med er følgende: Vil dette nye programmet være godt skrevet og sjarmerende, eller bare irriterende, fordi de prøver for hardt å være hippe og kule? Kommer den tunge påvirkningen fra japansk anime til å være distraherende? Vil det være interessant for voksne, eller er det bare for ”kidsa”? Det at skilpaddene blant annet løper rundt og skriker ”Booyakasha!” som Ali G. peker litt i retning mot det siste, men på 80- og 90-tallet skrek de jo ”Cowabunga!” som California-surfere, så hvorfor ikke?

**Det jeg har likt best ved TMNT er de utallige tegneseriene**, hvor hver nye kunstner fikk (og får) lov til å gjentolke TMNT på sin egen måte. Leonardo, Donatello, Raphael og Michelangelo er basert på de fire klassiske personlighetstypene (lederen, tenkeren, rebellen og spøkefuglen, for å si det svært overforenklet), noe som er en stor del av appellen ved å gjenskape dem i det uendelige. Derfor er jeg vant til og stort sett åpen for alle mulige reinkarnasjoner av TMNT, selv om jeg helst foretrekker dem mørkere og mer voksenorientert, som i den originale, blodige undergrunnstegneserien.

<a href="http://filmbloggen.net/?attachment_id=7236" rel="attachment wp-att-7236"><img src="http://filmbloggen.net/wp-content/uploads//2012/09/Teenage-Mutant-Ninja-Turtles-620x337.jpg" alt="" width="620" height="337" /></a>

<p style="text-align: center">
   <em>Bilde: Nickelodeon Animation Studios, Peter Laird, Kevin Eastman. </em>
</p>

****Til tross for at jeg hadde foretrukket tradisjonell animasjon over CGI, **liker jeg det nye figurdesignet til skilpaddene.** Det var et sjakktrekk å gjøre skilpaddene (som gjerne så ut som kloner av hverandre i foregående versjoner) mer individualistiske ved hjelp av forskjellig høyde, kroppsbygning, øyenfarge og hudfargenyanser. Tenåringsskilpaddene ser faktisk i tillegg ut som _tenåringer_ for en gangs skyld. 2003-serien hadde mange gode kvaliteter, men skilpaddene så dessverre ut som om de var i midten av tjueårene.

<p style="text-align: left">
  <strong>Jeg skjønner derimot ikke helt hvorfor de har bestemt seg for å gjøre ”storesøsteren” April O’Neil til en tenåring.</strong> Hvis April ikke er voksen, blir gruppedynamikken mellom henne, skilpaddene og Mester Splinter helt annerledes, og mange av elementene som har formet personligheten hennes blir også borte. Utøvende produsent Ciro Nieli har forklart at April blir en mer aktiv figur i gruppen hvis hun er like gammel som skilpaddene og ikke trenger å gå på jobb hele tiden. Jeg håper han har rett, og at dette ikke bare ender opp som et feilslått forsøk på å ”oppdatere” henne for et yngre publikum. Ettersom jeg ikke hadde klart å gjette at jenten på bildet ovenfor skulle være April O’Neil på med mindre jeg ble fortalt det, er jeg heller ikke så glad i det nye figurdesignet hennes. Håret hennes beveger seg dessuten knapt, som om det er plastret til skallen. Mester Splinter og Shredder ser i det minste ganske tøffe ut. Da gjenstår bare den ville Casey Jones av det vanlige persongalleriet. Lurer på hva de har funnet på med ham?
</p>

**Vi får se hvordan det blir.** Jeg har tenkt å skrive en ny vurdering når den første sesongen begynner å gå mot slutten. Eller eventuelt etter bare noen få episoder, hvis jeg ikke orker å se mer. Slik jeg vurderer det nå, kan det lett gå begge veier. Jeg har allerede sett første del av den første episoden, som er en dobbeltepisode. Det var nok til å gjøre meg ganske optimistisk, men det er ikke et godt nok grunnlag til å vurdere serien på enda.

<div class="video-shortcode">
</div>