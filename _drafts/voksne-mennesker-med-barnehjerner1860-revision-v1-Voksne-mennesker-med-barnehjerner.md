---
id: 2386
title: Voksne mennesker med barnehjerner
date: 2012-02-03T19:53:47+00:00
author: brennum
layout: revision
guid: http://filmbloggen.net/2012/02/03/1860-revision-26/
permalink: /2012/02/03/1860-revision-v1/
---
**Sperr øynene, barrikadér ørene og stapp en sokk i kjeften for sikkerhets skyld, denne filmen vil påføre deg ubegripelig stor skade dersom du våger å se den.<!--more-->

  
**Originaltittel:** **Grown Ups  
****Kategori:**** Komedie****  
Spilletid:** **1 time og 42 minutter**  
Regissør:** Dennis Dugan  
**Med:** Adam Sandler, Salma Hayek, Kevin James, David Spade, Chris Rock, Rob Schneider, Steve Buscemi  
**<a href="http://filmbloggen.net/2012/01/13/voksne-mennesker-med-barnehjerner/grown-ups/" rel="attachment wp-att-1881"><img class="alignnone size-large wp-image-1881" src="http://filmbloggen.net/wp-content/uploads//2012/01/grown-ups-620x412.jpg" alt="" width="620" height="412" /></a>**  
Til å begynne med vil jeg bare si at jeg var i en sårbar tilstand da jeg så denne filmen: mine radarer var slått av og jeg visste ikke selv hva jeg begikk meg ut på. Filmen handler i all hovedsak om en vennegjeng, en unormal og dysfunksjonell vennegjeng, visstnok. Hver karakter er like dum som dustene fra &laquo;Dumb & Dumber&raquo;. Etter mange år fra hverandre, møtes de endelig igjen i begravelsen til basketballtreneren deres, deres store idol. Etter en tårefattig begravelse drar de videre til en stor hytte, hvor de alle sammen skal feire fjerde juli. Let the stupidity begin!

Alt som skjer videre i filmen er ufattelig unødvendig og usannsynlig lite meningsfylt. Det oppstår på intet tidspunkt noen form for konflikt mellom karakterene eller i det hele tatt noen problematikk som karakterene må gjennom for å bli smartere i slutten av filmen. Neida, de bare valser avgårde på dumme ekskursjoner til vannparker. Og det eneste du får se er sakte film av bølger og vanndråper, og mennesker som utstråler ren idiotisk naivitet idet de sklir nedover vannskliene.

Med berømte skuespillere som Adam Sandler, Kevin James, Chris Rock og Rob Schneider så har man forventinger om at produksjonen i det minste skal holde et visst nivå. Men denne filmen skuffer på de aller fleste punkter. Det jeg prøver å si er at denne filmen mangler alt det en slik film behøver for å i det hele tatt ha noen verdi. I stedet er den et eneste stort antiklimaks. Man sitter og venter på at noe skal skje, men det skjer aldri noen ting. Det er utrolig frustrende å sitte og se på utallige forsøk av skuespillerne på å være morsomme, og det blir skivebom hver bidige gang. Det spiller ingen rolle hvor mange komikere du prøver å redde denne filmen med, den er et synkende skip. Denne filmen tar også slapstick-humoren til ekstreme høyder. Kløner som slår seg har aldri vært så umorsomt! I en sekvens får Rob Schneider en pil i foten ved et uhell, og det var for meg høydepunktet i hele filmen. Regissøren bak denne filmen er blant annet kjent for sine tidligere samarbeid med Adam Sandler i &laquo;Happy Gilmore&raquo; og &laquo;I Now Pronounce You Chuck & Larry&raquo; &#8211; to filmer som vi godt kunne greid oss uten. Jeg håper for all del at min mening om denne filmen får deg til å vike langt unna denne massive svulsten av en film. Den har svekket min tillit til amerikanske komedier for all tid. HOLD DERE UNNA!