---
id: 659
title: Marvel-magien fortsetter
date: 2011-07-13T22:48:16+00:00
author: Ole-Kenneth
layout: revision
guid: http://filmbloggen.net/2011/07/13/257-autosave/
permalink: /2011/07/13/257-autosave/
---
**Gjett om jeg har gleda meg lenge til å se Thor. Den skuffet ikke i et sekund!  
** (Anmeldelse av Thor)  
[<img class="alignnone size-large wp-image-661" title="Thor" src="http://filmbloggen.net/wp-content/uploads//2011/04/thor2-e1310589960998-620x484.jpg" alt="" width="620" height="484" />](http://filmbloggen.net/wp-content/uploads//2011/04/thor2.jpg)  
**Originaltittel:** Thor**  
Kategori:** Action/Eventyr  
**Spilletid:** 2 timer og 10 minutter  
**Regissør:** Kenneth Branagh  
**Med:** Chris Hemsworth, Anthony Hopkins, Rene Russo, Stellan Skarsgård, Natalie Portman, Samuel L. Jackson og Tom Hiddleston

Jeg er en stor fan av Marvel-filmene og så langt har jeg aldri gått skuffet ut av en kinosal etter en Marvel-film. Heldigvis lagde Marvel en magisk Thor film også. For de som ikke vet så står Marvel Studios bak filmer som: The Punisher, Blade, Spider-Man, Fantastic Four, X-Men, Ghost Rider, Iron Man, The Incredible Hulk osv. Jeg har aldri lest mye tegneserier så jeg har derfor heller ikke lest tegneseriene til disse men Marvel er nøye på å ikke endre mye fra tegneseriene. Grunnen til at jeg liker filmene må vel være at manuset er enkelt, med gode one-linere og mye action.

<img class="size-large wp-image-259 alignleft" title="MANHATTAN" src="http://filmbloggen.net/wp-content/uploads//2011/04/thor-1024x682.jpg" alt="" width="223" height="148" /> Regissør Branagh har holdt seg til Marvel Comics tegneserieversjon som første gang så dagens lys i 1962. Den er løselig basert på den norrøne mytologien vi nordmenn oppfatter som vår.

Jeg starter med det eneste negative jeg har fordi det er såpass lite. Natalie Portman har en dårlig rolle i filmen og hun blir bare en skygge av seg selv ifra rollen i Black Swan. Jeg synes også at det ble litt unødvendig kliss. Det var liksom så lite at det bare ble irriterende. Hvis du skal ha en romantisk historie må du legge mer vekt på det, eller så dropper du det. Den tredje og siste negative kritikken er ikke mot denne filmen men derimot mot 3D-filmer. Jeg synes at slåsskamper rett og slett blir mindre intense med 3D, som er motsatt av hvordan det skal fungere. 3D-brillene er jo også bare irriterende som klør på nesa og gennerellt ubehagelige.

Den største (og mest overraskende) skuespillerprestasjoner kommer fra Tom Hiddleston som spiller Loke. Denne gutten går ikke i den typiske fella som &laquo;bad guys&raquo; pleier å gjøre. Han er den bortglemte sønn som har vært i skyggen av sin bror hele livet og har opprettet et sinne mot sin far. Og hvis du nå sitter irritert over at jeg allerede har sagt hvem slemmingen i filmen er, kan du trøste deg med at det finner du ut etter 5 minutter i filmen. Det skal liksom ikke akkurat være en overraskelse.

Legger du på en strålende Anthony Hopkins som Odin, en stabil og god Chris Hemsworth som Thor og en råbarsk Idris Elba til å spille Heimdal, ja da har du en skikkelig gudefilm. Filmen er doset med masse humor, action og en god historie. Jeg gleder meg allerede til oppkommende Marvel-filmer som The Avengers, Captain America og The Amazing Spider-Man. Fortsett med det dere driver med Marvel, jeg digger det!

PS: Ikke gjør som meg og gå før rulleteksten er over. Det er en teaser til neste film på slutten. Jeg er irritert over at jeg ikke satt igjen.