---
id: 3679
title: Super 8 i filmhylla!
date: 2012-05-23T09:40:46+00:00
author: Anja Charlotte
layout: revision
guid: http://filmbloggen.net/2012/05/23/3295-revision-5/
permalink: /2012/05/23/3295-revision-5/
---
En film om en ung helt og et svært monster, godt miksa sammen med gode spesialeffekter og dramatisk musikk.

Bilde

Filmen tar oss med tilbake i tid til året 1979. En gjeng med unger er i gang med å filme en zombiefilm og en kveld, mens de er ute ved en gammel jernbanestasjon og filmer, blir de vitne til en togavsporing som gjengen såvidt kommer seg levende ut av. I alt kaoset har også filmkameraet stått og gått, og har dermed fått med seg at godstoget nok ikke flyttet på vanlig gods.

Den røde linjen gjennom Super 8 er unge Joe Lamb. Vi følger han fra start til slutt, og vi får vite bakgrunnshistorien hans med hans far. Vi får vite at moren døde i en forferdelig arbeidsulykke og at faren legger skylda på en av arbeiderne som ikke hadde møtt opp den dagen, og at faren skyver Joe mer og mer fra seg.

Det gjør det ikke noe bedre at Joe i tillegg er forelsket i arbeiderens datter Alice. Og hun er også en av vitnene til togkrasjet.

Filmen er en god blanding av drama, konflikter, spenning, togkrasj, spesialeffekter, ung kjærlighet og vennskap. Denne filmen har det meste. Den har sjarm og er spennende og ikke minst moral.

I etterkant tenker jeg alltid: filmen kunne hatt lenger story. Den kunne ha gjort det, og den kunne ha gjort det. Men førsteinntrykket mitt av filmen var bare: WOW. Og førsteinntrykk etter min mening er verdt mye mer enn den pirkete meg som kan finne det meste som er feil med en film. Så denne filmen anbefaler jeg sterkt. Det er en fin film for 13 år og oppover. Filmen har noen skvettescener (noe som er viktig for en monsterfilm), men er anbefalt hvis man liker filmer med spesialteffetmonstre og historier om unge helter.