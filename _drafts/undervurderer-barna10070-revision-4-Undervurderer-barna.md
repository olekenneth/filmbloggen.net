---
id: 10077
title: Undervurderer barna
date: 2013-03-24T16:11:58+00:00
author: Hans-Kristian Rangnes
layout: revision
guid: http://filmbloggen.net/2013/03/24/10070-revision-4/
permalink: /2013/03/24/10070-revision-4/
---
**Oz the Great and Powerful undervurderer dagens barn med alt for enkle vitser og en kjedelig moral. Det er ikke mye å se for oss litt eldre.<!--more-->**

**Originaltittel: **Oz the Great and Powerful  
**Spilletid:** 2 timer og 10 minutter**  
Sjanger:** Eventyr**  
** **Regissør:** Sam Raimi**  
Manus:** Mitchell Kapner og David Lindsay-Abaire**  
Skuespillere: **Mila Kunis, James Franco, Rachel Weisz,Michelle Williams, Abigail Spencer, Zach Braff,Joey King, Bill Cobbs, Tony Cox, Ted Raimi,Martin Klebba og Toni Wynne.**  
** <a href="http://filmbloggen.net/2013/03/24/undervurderer-barna/vwypked7/" rel="attachment wp-att-10072"><img class="alignnone size-large wp-image-10072" src="http://filmbloggen.net/wp-content/uploads//2013/03/vwypked7-620x310.jpg" alt="" width="620" height="310" /></a>  
**Alle foto:** The Walt Disney Company Nordic****

Oz the Great and Powerful forteller forhistorien til Trollmannen fra Oz.Regissør Sam Raimi gjør absolutt ikke skam på en av de mest elskede filmklassikerne vi har. Den har en kul storyline, men blir sterkt svekket av flate karakterer og til tider veldig dårlig skuespill. James Franco har alltid vært en personlig favoritt, men han skuffer meg stort sammen med Mila Kunis og Rachel Weisz. Alle tre ser uengasjerte ut og når de da i tillegg spiller kjedelige karakterer, er det vanskelig å ikke være kritisk.

**Filmen starter i mono og svart/hvitt og har en litt unødvendig lang åpning på filmen.** Men det trenger vi ikke å gå inn på. Når Oscar Diggs (spilt av James Franco) sin luftballong blir tatt av en virvelvind så skjer det noe magisk. Han blir transportert til Oz og vi som ser på får fine 3D-effekter, krystallklare farger og full skjerm. Veldig kult løst syntes jeg og tenkte at det her kom til å bli bra. Det er et fantastisk landskap som har blitt laget som virkelig lever opp til sånn jeg har sett det for meg oppe i hodet mitt. Trollmannen får i oppgave av de to heksesøstrene Theodora (Spilt av Kunis) og Evanora (spilt av Weisz) å drepe den onde heksa for å bli konge og få alt gullet. Trollmannen sine kompanjonger som er en flyvende ape (Zach Graff) og en porselenspike (Joey King) bidrar med det lille som er av humor. De burde egentlig fått litt mer tid til å utfolde seg. Jeg skulle gjerne ha hatt mer positivt å si, men herifra og utover i filmen går det egentlig bare nedover.

<img class="alignnone size-large wp-image-10071" src="http://filmbloggen.net/wp-content/uploads//2013/03/qelreng5-620x310.jpg" alt="" width="620" height="310" /> 

**Jeg vet hva du sitter der og tenker.** &laquo;Hallo, Hans-Kristian dette er jo tross alt en barnefilm!!&raquo;. Det har du rett i, Frøken Nesevis. Men Hollywood har en tendens til å undervurdere barn, og da også ta vekk underholdningen for ungdommer og voksne. En film som det her kunne virkelig ha vært fantastisk underholdning for hele familien. Det er den ikke. Jeg har for all del en humor og en personlighet som av de aller fleste blir beskrivet som umoden og direkte tåpelig. Til tross for det så blir det for få ganger jeg satt og lo og koste meg skikkelig. Jeg skulle gjerne ha sett litt smartere vitser og litt mer humor som kun er for de voksne. Fordi barna kommer nok til å kose seg veldig med å bare bli forbløffet av dette fine universet.

**Alt i alt så er ikke dette krise, men jeg ble langt ifra underholdt i 2 timer og 10 minutter. Hadde bare skuespillerne gitt litt mer, og hadde man hatt litt kulere karakterer kunne dette blitt skikkelig bra.</p> 

<div class="video-shortcode">
</div>

 </strong>