---
id: 7204
title: Monstre for hele familien
date: 2012-09-25T22:52:37+00:00
author: Karina
layout: revision
guid: http://filmbloggen.net/2012/09/25/7190-revision-9/
permalink: /2012/09/25/7190-revision-9/
---
**Etter å ha sett denne filmen, skjønner man at det som skjuler seg i mørke er langt mer redd oss en vi er dem.**

<p style="text-align: center">
   <a href="http://filmbloggen.net/?attachment_id=7194" rel="attachment wp-att-7194"><img class="aligncenter size-large wp-image-7194" src="http://filmbloggen.net/wp-content/uploads//2012/09/hotel-transylvania-04-620x334.jpg" alt="" width="620" height="334" /></a><em>Bilde: Sony Pictures Animation, Columbia Pictures </em>
</p>

**Originaltittel:** Hotel Transylvania 2012  
**Sjanger:** Animasjon / Komedie / Familie  
**Regi:** Genndy Tartakovsky  
**Manus:** Peter Baynham  
**Skuespillere:** Adam Sandler, Andy Samberg, Selena Gomez, Kevin James, Fran Drescher, Steve Buscemi  
**Spilletid:** 1 time, 31 minutter

**Dracula (Adam Sadler) har bygget et svært hotell langt vekk fra menneskenes verden.** Dette skulle være et feriested for monstre. Han ønsket også at det skulle være et trygt hjem for hans datter Mavis (Selena Gomez). Dracula som alle de andre monstrene er livredd for mennesker, så når unggutten Jonathan (Andy Samber) snubler inn på hotellet, får Dracula hendene fulle. Ikke bare må han holde Jonathan skjult for gjestene, men må også holde ham langt unna Mavis, for hun er nemlig blitt forelsket.

**Dette er en morsom film med mange flotte karakterer.** Alle monstrene har sine særegne personligheter som gir liv til filmen. Frankenstein (Kevin James) er så redd for å fly, at han sender seg selv via posten.  Kokken har en rotte som lukter mennesker, og det er jo noe som kommer dårlig ut når Dracula prøver å gjemme Jonathan. Som et stort zombie fan må jeg virkelig si at det var fantastisk morsomt og bra laget. Jeg merket at jeg følte med dem igjennom filmen, der de gikk rundt og gryntet ut små ord mens de gjorde som de fikk beskjed om. Det som jeg også setter pris på, er de små detaljene som viser til de originale filmene; slik som Draculas røde øyne når han hypnotiserer og det at Frankenstein er veldig redd for ild, etter som han døde i en brann.

<p style="text-align: center">
  <a href="http://filmbloggen.net/?attachment_id=7192" rel="attachment wp-att-7192"><img class="aligncenter size-large wp-image-7192" src="http://filmbloggen.net/wp-content/uploads//2012/09/hotel-transylvania-02-620x334.jpg" alt="" width="620" height="334" /></a><em>Bilde: Sony Pictures Animation, Columbia Pictures </em>
</p>

**Det som drar denne filmen litt ned, er nok det velkjente dramaet mellom den overbeskyttende faren med en datter som er klar for å oppleve verden og finne kjærligheten.** Dette har vi alle sett mer enn en gang tideligere. Det som gjør historien litt annerledes er at Jonathan langt fra er noen  drømmeprins. Han er nok mer den gutten som falt med hodet først i gulvet som liten. Men han er en veldig viktig karakter som skaper mye liv og røre rundt seg gjennom filmen. Han får monstrene til å piffe oppunder sine gamle tradisjoner. Han får til og med Dracula til å ri på flygende bord gjennom hotellet.

<p style="text-align: center">
  <a href="http://filmbloggen.net/?attachment_id=7195" rel="attachment wp-att-7195"><img class="aligncenter size-large wp-image-7195" src="http://filmbloggen.net/wp-content/uploads//2012/09/hotel-transylvania-05-620x334.jpg" alt="" width="620" height="334" /></a><em>Bilde: Sony Pictures Animation, Columbia Pictures </em>
</p>

**Genndy Tartakovsky er kjent for tv serier som Samurai Jack (2001), The Powerpuff Girls (1998).** Dexter\`s Laboratory (1996) vant han i 2001 prisen World Animation Celebration for beste tv spesial**.** Genndy ønsket ikke å lage en animasjonsfilm som var for virkelighetsnær, heller det stikk motsatte. Så i denne filmen serverer han oss alt ifra snakkende ”ikke forstyrr” krympehoder og bingo kuler som er talende hodeskaller. Vi har zombier som pikkoloer og ridderrustninger fungerer som sikkerhetsvakter på hotellet.

**For meg som er veldig glad i disse gamle monstrene, syntes jeg at dette er en fantastisk morsom og bra gjennomført familie monsterfilm.**Filmen er langt ifra skremmende, men heller sånn koselig skummel. Du trenger ikke være noe stor fan av monstre for å få glede av denne filmen. Den er koselig og kjærlig med masse god humor. Anbefaler å se filmen på engelsk, fordi en god del av humoren forsvinner litt på norsk. Men uansett er dette en film verdt å se.