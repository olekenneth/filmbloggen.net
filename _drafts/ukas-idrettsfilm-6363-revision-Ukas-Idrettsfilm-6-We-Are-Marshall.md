---
id: 894
title: 'Ukas Idrettsfilm #6: We Are Marshall'
date: 2011-05-26T14:27:42+00:00
author: Ole-Kenneth
layout: revision
guid: http://filmbloggen.net/2011/05/26/363-revision/
permalink: /2011/05/26/363-revision/
---
**Ukas Idrettsfilm er den amerikanske fotballfilmen We Are Marshall.  
<img class="alignnone size-medium wp-image-366" src="http://filmbloggen.net/wp-content/uploads//2011/05/we-are-marshall1.jpg?w=300" alt="" width="618" height="438" />  
**Originaltittel:**** We Are Marshall****  
Kategori:**** Sport/Drama**  
**Spilletid:**** 2 timer og 11 minutter**  
**Regissør:**** McG**  
**Med:**** Matthew McConaughey, Matthew Fox og Anthony Mackie****

Karrieren til Matthew McConaughey er en rekke med romantiske komedier og søppelfilmer. Det er mye av grunnen til at jeg aldri så denne filmen på kino og unngikk den når den kom ut på DVD. Men etter å ha sett klipp på youtube og  hørt mye bra om den av kamerater så jeg den for et par år tilbake. Gledelig overraska ble jeg over at McConaughey faktisk klarte å spille en hel film uten å vise seg i bar overkropp. Bare det er jo flere skritt opp fra alt annet han har laget. Det skal sies at &laquo;The Lincoln Lawyer&raquo; som kommer ut nå snart ser veldig bra ut og vi får håpe at han klarer å heve seg enda mer som skuespiller og kommer seg fra søpla fra fortiden.

We Are Marshall er basert på den sanne historien fra 1970 i Huntington, West Virginia. Etter en bortekamp kræsjer flyet der hele det amerikanske fotballaget sitter. Hele laget, trenere, dedikerte fans og folk fra skolen dør. Det er blitt karakterisert som den største tragedien i college-fotballens historie. Så kommer problemstillingen: Hva er det beste for skolen nå? Skal man starte opp et nytt fotballprogram med spillere som spiller andre idretter og unger, eller skal man la fotballen ligge til ære for laget som er død?

Rektoren for universitetet velger det siste og begynner på den tunge oppgaven det er å finne en trener som har lyst til å starte på dette tapsprosjektet. Fordi det sier seg selv at dette ikke kommer til å bli et lag som vinner noe med det første. Inn kommer Matthew McConaughey som Jack Lengyel. Ingen stor trener og en litt merkelig skrue på et par områder. Han får det inn til byen, sine spillere og hans trenerassistenter at for dette laget er det viktigste er at de er der, tap eller vinn. De stiller opp for å hedre sine avdøde lagkompiser og de hjelper en hel by å komme seg videre i livet.

I Huntington i dag blir denne tragedien fortsatt markert og det finnes ingen der som har glemt hva som har skjedd og hva Jack Lengyel har gjort for de. Denne filmen byr på veldig mye bra. Den har en god moral, til dels godt skuespill, et godt manus og fotballscenene er veldig bra. Jeg likte filmen veldig godt og man sitter ved et par anledninger med en tåre i øyekroken og tenker på hvilket helvete de gjenværende spillerne måtte igjennom (skader og annet gjorde at de ikke var med på flyet).

En film det absolutt er verdt å se, selv om du ikke liker Matthew McConaughey.  
****