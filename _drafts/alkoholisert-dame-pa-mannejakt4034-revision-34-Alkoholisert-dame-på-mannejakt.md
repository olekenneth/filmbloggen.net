---
id: 4218
title: Alkoholisert dame på mannejakt
date: 2012-06-17T13:56:50+00:00
author: brennum
layout: revision
guid: http://filmbloggen.net/2012/06/17/4034-revision-34/
permalink: /2012/06/17/4034-revision-34/
---
**Charlize Theron spiller en voksen dame som oppfører seg som en hormonell fjortis &#8211; det alene er underholdende. Men historien er relativt uinteressant, og man kan spå handlingens utfall lenge før det skjer.  
** 

**<!--more-->Originaltittel:** Young Adult

  
**Kategori:** Dramakomedie  
**Regi:** Jason Reitman  
**Skuespillere:** Charlize Theron, Patton Oswalt, Patrick Wilson, Elisabeth Reaser, Collette Wolfe, Jill Eikenberry, Richard Bekins.  
**Spilletid:** 1 time og 34 minutter

<a href="http://filmbloggen.net/2012/06/17/alkoholisert-dame-pa-mannejakt/young-adult-bilde-3/" rel="attachment wp-att-4129"><img class="alignnone size-large wp-image-4129" src="http://filmbloggen.net/wp-content/uploads//2012/06/Young-Adult-bilde-3-620x348.jpg" alt="" width="620" height="348" /></a>

Skaperen av de morsomme filmene Thank you for smoking og Juno slår til igjen, denne gangen med en film sentrert rundt en voksen dame med en tilsynelatende defekt hjerne. Filmen er for det meste en god prestasjon, men den når etter min mening dessverre ikke opp til standarden som er satt ved Juno, Up in the air og Thank you for smoking.

Filmen handler om den nylig skilte Mavis Gary (Charlize Theron) og hennes jakt på drømmemannen &#8211; en som nå er gift og har barn. Hun er skribent av en rekke ungdomsromaner, som har fokus på fjortiser og forelskelse. Etter å ha fått en e-mail med et bilde av en nyfødt baby tenkte hun at det eneste ansvarlige ville være å frigjøre mannen (drømmemannen hennes fra High-School) fra det ufyselige livet med hustru og barn. Derfor drar hun tilbake til den lille landsbyen der hun vokste opp &#8211; for å gjenvinne kjærligheten, koste hva det koste vil.

Det som er tydelig er at hun lever i sin egen lille boble &#8211; der verden sirkulerer rundt hennes behov. Hun har en liten veske der hun putter sin lille hund og hun gjør det veldig tydelig hvilket mentalt stadiet hun er på med sin store Hello Kitty t-skjorte. Hun er i tillegg en ekstrem alkohol-forbruker.

Young Adult er en usedvanlig god underholdningsfilm &#8211; den har intriger, morsomme scener med mye alkohol involvert og gode skuespillerprestasjoner. Det er en annerledes film, men det innebærer ikke nødvendigvis at den er storartet kun fordi den mestrer å underholde med uvanlige karakterer og et godt sammensatt manus.

Dens aller største svakhet er dens mangelfulle evne til gi seerne noen å heie på. Mavis Gary er en karakter mye lik Cameron Diaz&#8217; rolle i Bad Teacher &#8211; en forferdelig selvsentrert karakter med altfor lite respekt for omverdenen. Jeg kan se at det ligger en slags underholdningsverdi i det å iaktta en slik karakterer, men det anses som mer positivt dersom rollekarakteren er verdt å like.

Charlize Theron er overbevisende som forvokst tenåring, men jeg føler forøvrig at hun er blitt tildelt veldig like roller i det siste, eller så spiller hun bare forbausende likt uavhengig av hva slags roller hun får. Både i Snow White and the huntsman og Prometheus spiller hun en rolle som krever et stivt ansiktsuttrykk, dog det virker som hun overdriver det litt. Hun skal være &laquo;bossy&raquo; og tøff, men det slår ikke helt an. Det blir mye skriking &#8211; bra eller ikke &#8211; det er i alle fall litt kunstig.

I likhet med mange av Jason Reitmans filmer er denne også nytenkende og original på eget vis. Young Adult er en fin underholdningsfilm, den har noen få svakheter, men det går ikke så langt at det ødelegger filmen fullstendig.