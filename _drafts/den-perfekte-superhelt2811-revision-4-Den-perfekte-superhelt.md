---
id: 2817
title: Den perfekte superhelt
date: 2012-03-11T13:21:26+00:00
author: Hans-Kristian Rangnes
layout: revision
guid: http://filmbloggen.net/2012/03/11/2811-revision-4/
permalink: /2012/03/11/2811-revision-4/
---
**John Carter er en visuell nytelse, som har en perfekt blanding av action, humor og effekter.**<!--more-->

**  
Originaltittel: **John Carter  
****Kategori:** **Action / Sci-Fi**  
**Spilletid:** **2 timer og 12 minutter**  
**Regissør: ****Andrew Stanton  
**Med: **Taylor Kitsch, Lynn Collins, Samantha Morton, Mark Strong, Ciaran Hinds, Dominic West, James Purefoy, Daryl Sabara, Polly Walker, Bryan Cranston, with Thomas Hayden Church, Willem Dafoe  
<a href="http://filmbloggen.net/2012/03/10/den-perfekte-superhelt/taylor-kitsch/" rel="attachment wp-att-2812"><img class="alignnone size-large wp-image-2812" src="http://filmbloggen.net/wp-content/uploads//2012/03/john-carter-620x412.jpg" alt="" width="620" height="412" /></a>  
Etter de fem første minuttene i åpningsscenen satt jeg med et skikkelig dårlig følelse. Åpningsscenen virket rett og slett som om den var kastet inn av nervøse produsenter rett før premieren. Den passet ikke inn i det hele tatt. Men så fort det var over var John Carter en skikkelig nytelse. Den var morsom når den skulle være morsom, den var intens når den skulle være det og den er jo fullstappet med gode skuespillere. Men det er ikke noe man ser med første øyekast. Fordi de to hovedrolleinnehaverne Taylor Kitsch og Lynn Collins har begge sine største roller så langt i karrieren. Men bak de har vi Willem Dafoe, Dominic West, Mark Strong og mange flere.

John Carter er basert på en historie av Edgar Rice Burroughs fra 1912, som for de som ikke visste det lagde Tarzan året etterpå. Filmen handler merkelig nok om John Carter. Han er en krigsveteran som mistet familien sin og hans eneste motivasjon i livet er å finne en gullgruve. Den finner han, men ved en feiltagelse klarer han å bli transportert til Mars. Der kan han hoppe rundt som en galning på grunn av gravitasjonen og han slår folk i hjel med kun et slag. Han kommer over en prinsesse ved navn Dejah Thoris spilt av Lynn Collins. Dejah Torris er prinsessen av byen Helium som er en av to gjenværende byer på Mars. Vår helt havner midt i mellom en kamp mellom de to byene og velger merkelig nok å kjempe med de snille.

Kitsch starter noe svakt og er ikke helt overbevisende. Men han bygger seg oppover og blir bare bedre og bedre utover i filmen. Collins eier filmen fra start til slutt og jeg spår at hun kan komme til å få flere hovedroller i tiden som kommer.

Actionscenene kommer i et høyt tempo og er intense hele veien. Det eneste minuset er at det kan bli litt vel mye hopping fra vår helt. Stanton har gjort en god jobb hele veien etter min mening. Fargene og settingen sender tankene mine mot Star Wars, bare med bedre effekter.

Jeg skjønner de som ikke klarer å la seg engasjere i dette. Fordi filmen ligger hele tiden på grensen mot det latterlige. Det blir litt sånn som med Transformers-trilogien. Enten så hater du den, eller så elsker du den. Jeg synes det er viktig å ikke analysere noe mer, fordi det kommer bare til å ødelegge. Jeg koste meg og håper virkelig at jeg får lov til å få se en oppfølger i fremtiden!