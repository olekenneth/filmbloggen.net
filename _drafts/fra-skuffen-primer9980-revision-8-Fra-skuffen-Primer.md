---
id: 9991
title: 'Fra skuffen: Primer'
date: 2013-02-11T16:18:36+00:00
author: Per Morten Mjølkeråen
layout: revision
guid: http://filmbloggen.net/2013/02/11/9980-revision-8/
permalink: /2013/02/11/9980-revision-8/
---
**Primer er en liten, men perfekt filmperle med en tidsreisehistorie som er skremmende realistisk.**

**Originaltittel:** Primer**  
Sjanger:** Drama, Science Fiction**  
** **Regissør:** Shane Carruth**  
Manus:** Shane Carruth**  
Skuespillere:  **Shane Carruth, David Sullivan, Casey Gooden&#8230;

<a href="http://filmbloggen.net/?attachment_id=9983" rel="attachment wp-att-9983"><img src="http://filmbloggen.net/wp-content/uploads//2013/02/still-of-david-sullivan-and-shane-carruth-in-primer-large-picture-620x348.jpg" alt="" width="620" height="348" class="alignnone size-large wp-image-9983" /></a>

Jeg hater når folk kritiserer historier om tidsreise. Ingen vet hvordan det fungerer, men folk elsker fortsatt å snakke om paradoks og andre &laquo;logiske brister&raquo; om de ikke liker filmen. I Primer sitt tilfelle, er det da gjort et unntak når det kommer til hva en kan si og ikke si om sjangeren. Dette _er_ realistisk tidsreise, til tross for at det muligens er helt på bærtur. Hva vet jeg. 

I Primer følger vi to personer, som er en del av en liten gruppe med oppfinnere. De jobber ut fra garasjen til en av de, og med lavt budsjett tar de delene de trenger fra alle plasser. Om det er fra gaten eller kjøleskapet til konen. Disse to personene, spilt av Shane Carruth og David Sullivan lager da en liten maskin. En liten maskin som ender opp med å fungere som en tidsmaskin. 

Derfra eskalerer ting, men historien holder fortsatt en monoton og simpel tone. Primer er et eneste langt, men fryktelig interessant og spennende, dialogdrevet drama. Hvor langt kan de ta det? Hvilke negative konsekvenser kan det ha for kropp og psyke, men viktigst av alt, hvem er hvem? Det er vanskelig å virkelig beskrive plottet til Primer i tekst. Ikke nødvendigvis fordi jeg vil unngå å avsløre noe fra historien, men selv etter å ha sett den utallige ganger, er den så kompleks og smart at det trengs en person med bedre snitt enn meg for å kunne gjøre det. 

Shane Carruth står for regi, manus, lyddesign, foto og mye annet. Han spiller også hovedrollen, og tjener automatisk inn respekt for sitt arbeid med Primer. Ikke bare har han gjort en enorm mengde jobb, han har gjort det bedre enn mange av de største filmskaperne vi ser i dag.

Alle som er interessert i tidsreise-konseptet, velkonstruerte historier eller bare spennende karakterrelasjoner vil finne glede i Primer. Den er liten, undervurdert og fortjener å bli hyllet som tidenes beste tidsreisefilm.