---
id: 6250
title: 678 Kairo (kladd)
date: 2012-08-15T17:12:39+00:00
author: Per Morten Mjølkeråen
layout: revision
guid: http://filmbloggen.net/2012/08/15/6174-revision-12/
permalink: /2012/08/15/6174-revision-12/
---
**678 Kairo er et Egyptisk drama som følger tre kvinner i sitt opprør mot seksuell trakassering og kvinnediskriminering. **

**Originaltittel:** 678**  
Sjanger:** Drama **  
Regi:** Mohamed Diab**  
Manus:** Mohamed Diab**  
** **Skuespillere:** Boshra, Nelly Karim, Maged El Kedwany, Nahed El Sebaï, Bassem Samra

<a href="http://filmbloggen.net/?attachment_id=6178" rel="attachment wp-att-6178"><img class="alignnone size-large wp-image-6178" src="http://filmbloggen.net/wp-content/uploads//2012/08/11-002-620x310.jpg" alt="" width="620" height="310" /><br /> </a>

Allerede fra første akt er det tydelig at **678 Kairo** er en samfunnskritisk og analytisk film som vil legge frem en uhørt side av en kontroversiell sak. Her er det den seksuelle trakasseringen som herjet lovlig i Egypt for noen år tilbake som står i fokus, og de tre kvinnene som gjør opprør blir sterke rollefigurer for mange i samme situasjon.

Den første vi møter er arbeidsklassekvinnen Fayza, som daglig blir utsatt for trakassering på bussen. Så har vi Seba, som ble utsatt for voldtekt og arbeider nå med et forsvarskurs for kvinner som kan komme opp i lignende situasjoner. Den siste vi møter er Nelly, som møter på mange problemer etter å ha anmeldt et overfall.

Disse kvinnelige karakterene er komplekse og utvikles kontinuerlig med filmen. Dette gjør at saken aldri blir ensidig og at sympatien vi føler for disse kvinne ofte møter på ett par hindringer gjennom filmen. Det er  veldig viktig at en film som tar opp et slikt tema, og står på ene siden av linjen, klarer å dra inn aspekter fra den andre siden. Om en ikke gjør det blir det veldig fort for ensformig og derfor ytterst kjedelig og lite spennende å følge.

Selv om historien er interessant og lærerrik står i 678 Kairo støtt som et godt filmverk. Den sliter med ett par unødvendige scener og dialogen blir overraskende pompøs i filmens siste akt. Noe som er ekstra ille når det kommer gjennom en internasjonal film hvor du blir tvunget til å lese teksten. Selvsagt er dette en veldig subjektiv kritikk, men det er vanskelig å overse hvor slitsomt det blir når en leser pompøs dialog. Jeg kan ta fjorårets A Separation som eksempel på god karakterdreven dialog. Den klarte også å skape stemning gjennom teksten, noe jeg sjeldent ser.

Fotoarbeidet er veldig observerende og til tider såpass at det går over til dokumentarfoto. Det passer filmens stil og innhold veldig godt, og noe annet ville mest sannsynlig ikke passet.