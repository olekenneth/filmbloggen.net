---
id: 1586
title: Utgir seg for å være mann
date: 2011-10-21T15:38:50+00:00
author: Anja Charlotte
layout: revision
guid: http://filmbloggen.net/2011/10/21/1571-revision-14/
permalink: /2011/10/21/1571-revision-14/
---
 **I rollen som butleren Albert Nobbs, som egentlig er kvinne.**

<a href="http://filmbloggen.net/?attachment_id=1580" rel="attachment wp-att-1580"><img class="alignnone size-large wp-image-1580" src="http://filmbloggen.net/wp-content/uploads//2011/10/Albert-Nobbs-e1319204232314.jpg" alt="" width="619" height="341" /></a>

_(Foto: Patrick Redmond/Courtesy Roadside Attractions.)_

Filmen heter rett og slett “Albert Nobbs” og er basert på en novelle skrevet av iren George Moore. Tiden er satt til slutten av 1800-tallet og handler om Albert Nobbs, en kvinne som utgir seg for å være en mann for å kunne jobbe som butler på et av Dublins mest fasjonable hotell. I en tid hvor kvinner ikke blir oppfordret til å være selvstendige, drømmer “Albert” om å tjene nok penger til å starte en egen butikk, men hvordan kan dette egentlig gå bra når “Albert” egentlig ikke er en mann??

Ut i fra traileren viser den _**64 år gamle Hollywood-stjernen Glenn Close**_ (Air Force One, 101 Dalmatinere) at hun ikke på langt nær er ferdig med sin skuespillerkarriere, og kanskje satser hun på en oscar. Lagt mye jobb i denne filmen har hun i hvert fall gjort, for de siste 15 årene har hun jobbet hardt for å få filmen på kinolerretet. Og når hun endelig får det, så både spiller hun hovedrollen og har deltatt i produseringen.

Egentlig skulle også Orlando Bloom (Pirates of the caribbean-filmene 1,2 og 3) og Amanda Seyfried (Mamma Mia) være blant skuespillerne i denne filmen for å delta i rollene som Joe og Helen _(som, etter hva jeg oppfatter, er viktige biroller)_, men måtte til slutt si nei da opptakene til filmen krasjet med andre oppdrag.

**Foreløpig har filmen amerikansk premiere 27, januar, men ingen norsk dato er enda satt.**

<span class='embed-youtube' style='text-align:center; display: block;'></span>