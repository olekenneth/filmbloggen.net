---
id: 4084
title: Guvernøren fra The Walking Dead
date: 2012-06-09T13:36:02+00:00
author: Per Morten Mjølkeråen
layout: revision
guid: http://filmbloggen.net/2012/06/09/4079-revision-4/
permalink: /2012/06/09/4079-revision-4/
---
**Denne teksten inneholder milde spoilere fra The Walking Dead tegneserien (frem til og med bok 3) og store spoilere fra begge sesongene av TV-serien. Du er advart! **

Da **The Walking Dead** premierte på TV i 2010 tok det ikke én uke engang før jeg sto i den lokale tegneseriebutikken på jakt etter den grafiske novellen. Jeg brukte alt av stipendpenger for den måneden og kjøpte de tre første bøkene i serien og hurtigleste dem. Jeg er altså en stor fan av **The Walking Dead**-universet, til tross for åpenbare feil med TV-serien.

Jeg har kanskje overanalysert TV-serien, og det kan diskuteres om det har ødelagt min opplevelse eller ei, men det gir meg også en unik innsikt i hva som vil skje i de kommende sesongene og jeg er mer enn klar for den tredje. Vår kjære gjeng, som blir mer og mer dysfunksjonell for hver episode, skal nemlig søke ly i et lokalt fengsel. Dette fengselet spiller en sentral rolle i den andre boken i serien, og vil nok by på et interessant TV-serie-miljø, men det er det som skjuler seg på utsiden jeg er mest spent på, nemlig en karakter kalt _The Governor. _

<a href="http://filmbloggen.net/?attachment_id=4080" rel="attachment wp-att-4080"><img class="alignleft size-medium wp-image-4080" src="http://filmbloggen.net/wp-content/uploads//2012/06/walking-dead-governor-221x300.jpg" alt="" width="221" height="300" /></a>

Det gikk rykter i at han &#8211; og Michonne &#8211; skulle ta del i den tredje sesongen og nå er begge mer enn bekreftet. Michonne ble introdusert sent i den andre sesongen (samurai!) og nå har et bilde av guvernøren blitt lansert. Til tross for etniske forskjeller ser denne mannen hardbarket ut, noe som er essesensielt for å fremstille denne karakteren.

The Governor er en nådeløs karakter, som fort ble et større problem for Rick og co. enn de hjernedøde &laquo;zombiene&raquo; som har terrorisert dem over lengre tid. Jeg kan ikke huske å ha lest en bok/tegneserie hvor jeg faktisk sperret opp øynene i sjokk, for å så legge den ifra meg og ta en luftepause. Han er en mentalt forstyrret terrorist som har mistet totalt grep på virkeligheten, og om du trodde Shane (I miss him already) var ustabil, må jeg skuffe deg. The Governor er nok et synonym for &laquo;ustabil&raquo; om ikke lenge, og det vel fortjent.

Om TV-serien går _all out_ her, kan den tredje sesongen av TV-serien bli en av de mest kontroversielle så langt. Ikke bare for The Walking Dead. Jeg skal ikke gå i detalj, men det er amputering, grafisk voldtekt og mer som står på menyen. Så djevelsk herlig dette kan bli.

**Den tredje sesongen av The Walking Dead kommer på Amerikansk TV til høsten og vil ha 16. episoder. **