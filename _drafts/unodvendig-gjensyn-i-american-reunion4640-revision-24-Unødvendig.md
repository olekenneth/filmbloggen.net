---
id: 4739
title: Unødvendig
date: 2012-07-04T17:27:50+00:00
author: brennum
layout: revision
guid: http://filmbloggen.net/2012/07/04/4640-revision-24/
permalink: /2012/07/04/4640-revision-24/
---
**Sammenkomsten byr på mange fine mimringsstunder og skøyerstreker &#8211; det er filmens sterke side. Dens svake side er at den &laquo;re-hasher&raquo; alt fra de tidligere filmene. De burde heller samarbeidet om å skape noe publikum ikke ville forventet.**

**<!--more-->Originaltittel:** American Reunion

  
**Kategori:** Komedie  
**Regi:** Hayden Schlossberg, Jon Hurwitz  
**Skuespillere:** Jason Biggs, Alyson Hannigan, Chris Klein, Thomas Ian Nicholas, Tara Reid, Seann William Scott, Mena Suvari, Eddie Kaye Thomas, Eugene Levy, Jennifer Coolidge, Dania Ramirez, John Cho.  
**Spilletid:** 1 time og 43 minutter

<a href="http://filmbloggen.net/?attachment_id=4683" rel="attachment wp-att-4683"><img class="alignnone size-large wp-image-4683" src="http://filmbloggen.net/wp-content/uploads//2012/07/american-reunion-pic-620x413.jpg" alt="" width="620" height="413" /></a>

Årene har gått siden gjengen så hverandre sist, de har jobber og sine egne livserfaringer å dele &#8211; noen av dem er spennende, andre er dølle. Det blir som sagt en del mimring om High-School og ville fester. Stifler ønsker helst å leve livet sitt etter normer og regler fra den elleville ungdomstiden; de andre derimot har vokst opp, noen av dem har til og med familie. Alle møtes med dilemmaer i sammenknytning med hva de opplevde den gang og spørsmålet blir da: Hvordan skal de håndtere det nå?

**Det er mye bra å hente i den siste av American Pie-filmene: Humoren er fornøyelig, men det er ikke sammenlignbart med f.eks Superbad eller Pineapple Express. Mye av humoren er forbedrede versjoner av noe vi har sett tidligere, mens andre sekvenser byr på nye morsomme påfunn &#8211; og det er bra.**

Regissørene har gjort en god jobb med å balansere historiene til hver og en av rollene, men det er fortellingen om Jim (Jason Biggs) og Michelle (Alyson Hannigan) som blir hovedfokuset. Deres historie omhandler deres mangelfulle sexliv og hvordan de skal finne tilbake til den gnisten de hadde i starten av forholdet. Løsningen kommer etter mye om og men.

Filmen klarer ikke å unngå klisjeene &#8211; da tenker jeg på replikker, dramaturgi og rollenes problemløsning. Alt går hånd i hånd med hva publikum ønsker, men det hadde ikke skadet filmens helhet dersom den valgte å overraske med en uventet vri. Bridesmaids varte lenge, dog den gjorde mye riktig med tanke på hovedrolleinnhaverens desperate forsøk på å gjennopprette ro, og den hadde en ettertraktelig bedre rollebesetning. Den står som et eksempel på hvordan en komedie kan gjøres uten å ta i bruk klisjemetoder.

**For å være helt ærlig så hadde jeg ingen store forventninger til American Reunion, det er en forbigått franchise, humoren er &#8211; selv om den til tider er fornøyelig &#8211; utdatert. Det lille de har igjen å skrape opp etter en rekke oppfølgere blir dessverre for platt og veikt. De positive sidene ved filmen overveies av svake skuespillerprestasjoner og et svakt manus. Det gjenstår vel bare å se om det kommer en American Reunion 2.0 &#8211; det ville ikke forundret meg.**

<div class="video-shortcode">
</div>