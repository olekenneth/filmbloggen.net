---
id: 714
title: Australsk krigsfilm med såpestjerner
date: 2011-04-17T13:00:56+00:00
author: Ole-Kenneth
layout: revision
guid: http://filmbloggen.net/2011/04/17/171-revision/
permalink: /2011/04/17/171-revision/
---
**Flere av hovedrolleinnhaverne er tidligere såpestjerner med et godt utseende. Bare det gjorde at jeg ikke hadde lyst til å se den. Men en god trailer ga meg ikke noe valg.  
[<img class="alignnone size-large wp-image-172" src="http://filmbloggen.webalive.no/files/2011/04/tomorrow-when-the-war-began.jpg?w=1024" alt="" width="614" height="409" />](http://filmbloggen.webalive.no/files/2011/04/tomorrow-when-the-war-began.jpg)**

**Originaltittel:** Tomorrow when the war began**  
Kategori:** Action/Drama/Eventyr  
**Spilletid:** 1 time og 38 minutter  
**Regissør:** Stuart Beattie  
**Med:** Caitlin Stasey, Rachel Hurd-Wood, Lincoln Lewis, Deniz Akdeniz, Phoebe Tonkin, Chris Pang, Ashleigh Cummings, Andrew Ryan og Colin Friels****

Tomorrow when the war began er på mange måter vanvittig bra, men samtidig så er det noen få ting som drar veldig mye ned. Hadde det ikke vært for de tingene hadde denne kommet opp som en av mine yndlingsfilmer, fordi den er vanvittig bra. En to&#8217;er er allerede annonsert og skal være klar til 2012. Jeg kommer garantert til å se oppfølgeren. Er du glad i actionpakka filmer med god rolleutvikling så kom deg på kino og se den. Filmen hadde Norgespremiere fredag 15. april, den hadde verdenspremiere i Australia i august 2010.

Filmen handler om syv ungdommer i en liten by i Australia. Gjengen drar på en tre-dagers telttur for å oppleve naturen og når de kommer tilbake finner de ut at landet har blitt okkupert av et ikke navngitt land med asiatiske trekk. Filmen bruker lang tid på å introdusere karakterene for oss, noe som jeg synes er vanvittig bra og stemningen mellom de er både morsom og koselig. Karakterene i seg selv er noe vi har sett før: rebellen, sossen, baben, nerden og kjekkasen. Det som skiller denne filmen er som sagt at det brukes mye tid på å introdusere karakterene og du får et veldig godt forhold til de. Rolleutviklingene til karakterene er superbe. Homer Yannos er rebellen som aldri tar noenting seriøst, bryr seg ikke om konsekvenser, er hele tiden i fengsel og elsker å kødde med sine venner. Han tar frem sin seriøse side utover i filmen og viser ekstreme lederferdigheter og mot. Deniz Akdeniz spiller begge sidene av Homer vanvittig bra og han er nok den typen som &laquo;alle&raquo; blir glad i.

[<img class="size-large wp-image-173 alignnone" src="http://filmbloggen.webalive.no/files/2011/04/tomorrow-when-the-war-began2.jpg?w=1024" alt="" width="714" height="302" />](http://filmbloggen.webalive.no/files/2011/04/tomorrow-when-the-war-began2.jpg)

Det er spesielt en scene for meg som gjør filmen mye mer unik enn alt Hollywood har hatt å bydd på av lignende filmer de siste årene. Gjengen sitter oppe i fjellet og prøver å finne ut av hva de skal gjøre. &laquo;Hvor mange er det greit at jeg dreper, for at jeg skal få lov til å leve fritt?&raquo; spørr Ellie (Caitlin Stasey). Filmen viser tidvis tendenser til unødvendige eksplosjoner og annet Hollywood-tull som ødelegger litt.

Nå har jeg skryti veldig mye og det er på tide å gi kritikk. Fordi filmen er (dessverre) ikke perfekt. En av de tingene som irriterer meg mest er at bensin blir brukt som eksplosiver til å sprenge opp en bru og den sprenger tre (!) ganger. Nå skal jeg ikke kalle meg ekspert på sprengstoff, men jeg vet at bensin ikke er blant det mest lettennende stoffene man har. Men det verste med denne filmen er for meg måten landet blir invadert på. Når man invaderer et land så samler man ikke en hel by på et lite område, man kjemper mot militærmakten og lar de sivile være i fred og setter ut soldater for å holde ro og orden. Man bruker nå ikek ressurser på å mate og kle alle landets innbyggere. Det gir jo absolutt ingen mening!

Men klarer du å se bort i fra disse tingene (som jeg klarte) så er dette en film du kan kose deg med og som jeg likte veldig godt og som jeg garantert kommer til å se igjen.  
 **Tomorrow when the war began: Anbefales!**