---
id: 897
title: 'Ukas Idrettsfilm #2: Remember the Titans'
date: 2011-09-15T18:28:43+00:00
author: Ole-Kenneth
layout: revision
guid: http://filmbloggen.net/2011/09/15/190-autosave/
permalink: /2011/09/15/190-autosave/
---
**Denne uka hadde jeg ikke noe annet valg, jeg måtte velge en av mine favorittfilmer gjennom tidene, Remember the Titans!****  
** 

[<img class="alignnone size-large wp-image-249" title="remember the titans" src="http://filmbloggen.net/wp-content/uploads//2011/04/remember-the-titans-1024x511.jpg" alt="" width="620" height="309" />](http://filmbloggen.net/wp-content/uploads//2011/04/remember-the-titans.jpg)

**Originaltittel:** Remember the Titans**  
Kategori:** Drama/Sport  
**Spilletid:** 1 time og 53 minutter  
**Regissør:** Boaz Yakin  
**Med:** Denzel Washington, Will Patton, Wood Harris, Ryan Hurst

Jeg vet at jeg har valgt ut veldig kjente filmer så langt i denne artikkelserien, men jeg kunne ikke dy meg rett og slett på grunn av hvor sykt konge denne filmen er. Remember the Titans baserer seg på en sann historie fra Alexandria, Virginia, i 1971. Myndighetene bestemmer at svarte og hvite skal blandes, de skal gå på samme skole &#8211; de skal spille på samme fotballag. Den hvite dyktige &#8211; og meget populære &#8211; trener Yoast (Will Patton) må finne seg i å bli hjelpetrener under den afroamerikanske trener Boone (Denzel Washington). Bare det skaper vel nok problemer?

Jeg skal ærlig innrømme at det er få filmer jeg har sett så mange ganger som denne. Den gir meg gåsehud hver eneste gang og den er rett og slett bare magisk. Den fantastiske historien om hvordan, mot alle odds, svarte og hvite legger sine forskjeller til side og blir venner for livet. Dette er i et samfunn som er gjennomsyra av rasister og der svarte og hvite ikke spiser i samme resturanter.

Filmen blir løftet av skuespillerprestasjoner på et vanvittig nivå av Washington og Patton. Begge er skuespillere som er kjent for å levere minneverdige karakterer. Jeg vet at mange sier at dette er en film med alt for mange klisjèer. Det kan jeg til dels være enig i, men noen ganger så er livet en klisjè. Jeg sitter med en tåre i øyet hver gang jeg ser den og for meg får man det ikke bedre enn dette. Samme om det er første date, guttekveld eller etter at man har kommet hjem fra byen. Jeg elsker denne filmen!

For dere som ikke vil se hele filmen så legger jeg bare igjen dette klippet:

<div class="video-shortcode">
</div>