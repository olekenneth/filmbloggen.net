---
id: 9921
title: Uinspirert Jeremy Renner
date: 2013-02-09T23:52:15+00:00
author: Hans-Kristian Rangnes
layout: revision
guid: http://filmbloggen.net/2013/02/09/9813-revision-3/
permalink: /2013/02/09/9813-revision-3/
---
**Hansel and Gretel: Witch Hunters klarer ikke å engasjere meg i det hele tatt. Verken i den positive eller i den negative retningen. Dette er nemlig ikke noe mer enn &laquo;greit nok&raquo;, selv etter hodeløs actionstandard.<!--more-->**

**  
Originaltittel:** Hansel and Gretel: Witch Hunters  
**Sjanger:** Action / Eventyr  
**Regi:** Tommy Wirkola  
**Manus: **Paul Hupfield, Stewart Williams  
**Skuespillere:** Jeremy Renner, Thomas Mann, Gemma Arterton, Famke Janssen, Peter Stormare, Zoe Bell, Ingrid Bolsø Berdal, Pihla Viitala, Christian Rubeck, Stig Frode Henriksen, Jeppe Laursen  
**Spilletid: **1 time og 27 minutter  
<a href="http://filmbloggen.net/?attachment_id=9918" rel="attachment wp-att-9918"><img class="alignnone size-large wp-image-9918" src="http://filmbloggen.net/wp-content/uploads//2013/02/mdwhlno8-620x412.jpg" alt="" width="620" height="412" /></a>  
**Vår historie starter med at Hans og Grete beseirer heksen ved å dytte hun inn i ovnen når de er små barn.** De får en blodtørst for å drepe alle verdens hekser og mange år senere blir de tilkalt byen Augsburg hvor mange barn har blitt bortført. Filmen bruker altså ingen tid på å introdusere oss for karakterene eller fortelle noen ting om forholdet mellom de to. Det skader filmen litt. Jeg skjønner at dette er ment som hodeløs underholdning og for all del ingen setter mer pris på det enn meg. Men starten kunne bygget opp litt mer isteden for å starte rett i en actionscene. Fordi de var det mer enn nok av uansett.

**Hansel and Gretel: Witch Hunters har svake karakterskildringer, uengasjerte skuespillere** og den er langt unna å være original i spesialeffektene. Jeg hadde i det minste håpet på noe litt originalt når de brukte magi ut i fra stavene sine. Men OK, jeg kan godta det. Men hvorfor i all verden er det sånn at alle i filmen har dialekt utenom de to i hovedrollene? Det er også merkelig når Bjørn Sundquist kommer inn med skikkelig norsk-engelsk. Han og de andre nordmennene i filmen gjør seg ikke bort, men spesielt Sundquist får litt unødvendig mye plass.De er jo et litt morsomt element for oss her i Norge, men i filmen totalt sett så passer de ikke helt inn. Humoren i filmen og manuset fungerer generellt veldig dårlig. Det virker litt som om Tommy Wirkola har sliti med å få et skikkelig engasjement ut av spesielt Jeremy Renner, som virker uinspirert og er direkte kjedelig. Jeg skjønner jo at Renner sliter med å gi 100 prosent i en film som det her, så den skylden må nok herr Wirkola ta på seg. Renner har en høy stjerne hos meg etter kule roller i blant annet The Avengers i 2012, men her tar han et skritt ned i min bok. En som det derimot var kult å se var Thomas Mann som fanboy. Han er jo kjent fra Project X.

**Det er naturlig å dra paralleller til filmer som van Helsing og Brødrene Grimm.** De fungerer best på et vors med en øl i hånda og mange å prate med. Fordi blir du borte i en halvtime under denne filmen, eller du ikke følger helt med, så er det ikke akkurat som om du går glipp av noe.

**Det store plusset til denne filmen er actionscenene (og det skulle vel egentlig bare mangle).** Høyt tempo og mye blod i tillegg til rimelig kule 3D-effekter. Er faktisk første gangen jeg har blitt positivt overrasket av 3D-effekter. Det er masse energi, med flere forsøk på cheesy one-liners. For meg så var de ikke cheesy eller morsomme nok. Igjen, så er det ingenting jeg elsker mer enn sinnsykt teite one-liners som man finner i The Expendables. Hansel and Gretel er langt unna det stadiet. Den prøver å spille på det, men mislykkes.

**Alt i alt er dette helt greit. Har du noen kroner ekstra så dra på kino, ellers bør du vente til den kommer på DVD og du kan drive med andre ting samtidig. **