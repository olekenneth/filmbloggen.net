---
id: 4672
title: God nok Sjelesurfing
date: 2012-07-04T11:46:28+00:00
author: Hans-Kristian Rangnes
layout: revision
guid: http://filmbloggen.net/2012/07/04/4668-revision-2/
permalink: /2012/07/04/4668-revision-2/
---
**Soul Surfer er nå å finne på DVD og Blu-Ray. Det er en god familiefilm, men som blir litt for Hollywood-ifisert.<!--more-->

  
Originaltittel: **Soul Surfer**  
Sjanger: **Drama / Familiefilm**  
Regi og manus:** Sean McNamara**  
Skuespillere: **Helen Hunt, Dennis Quaid, Craig T. Nelson,Kevin Sorbo, Jeremy Sumpter, Annasophia Robb,Ross Thomas, Lorraine Nicholson, Chris Brochu,Carrie Underwood, Sonya Balmores, Branscombe Richmond, Cody Gomes, Titus Kinimaka  
<a href="http://filmbloggen.net/?attachment_id=4669" rel="attachment wp-att-4669"><img class="alignnone size-large wp-image-4669" src="http://filmbloggen.net/wp-content/uploads//2012/07/Soul-Surfer-Film-620x342.jpg" alt="" width="620" height="342" /><br /> </a>_Foto: Walt Disney_

Soul Surfer er basert på den sanne historien om Bethany Hamilton som mistet en arm etter et haiangrep. Jenta kjempet seg tilbake i vannet og ble en suksessfull surfer. Filmen handler mye om hvordan livet fort kan bli snudd opp/ned og det å aldri gi opp uansett hvor mye som står i mot. Det kommer litt for tydelig frem i filmen at denne er lagd for å melke en inspirerende historie og det blir litt for mange klisjèer.

Unge Anna Sophia Robb gjør en overraskende god rolle som Bethany. Hun er ekte og overbevisende i sin tolkning. Jeg har trua på at det er ei jente vi kan se mer av i fremtiden. Dennis Quaid sammen med Helen Hunt har gode prestasjoner som de støttende foreldrene som skal legge alt til rette for at deres datter skal oppfylle sine drømmer. Carrie Underwood derimot hadde ingenting å gjøre i denne filmen. Hun spiller Sarah Hill som er som en mentor eller en storesøster for Bethany. Sangerinnen funker ikke i det hele tatt og burde aldri ha vært med.

Hele filmen er filmet i Hawaii og det er mange fantastiske landskapsbilder og sekvenser på brettet. Jeg har aldri vært i nærheten av å surfa eller sett noen som er flinke gjøre det, så jeg skal ikke påstå at jeg har peiling på det. Men mitt inntrykk er i hvert fall at surfescenene er godt gjennomført og ser troverdige ut.

Dette er Sean McNamara sin første spillefilm, og jeg må jo si at han kommer veldig godt ut av det. Spesielt med tanke på budsjettet. Mannen har jo produsert flere filmer og regissert flere serier så han er jo ikke ny i bransjen, men jeg synes uansett at dette var bra med tanke på at det er hans første spillefilm.

Alt i alt er Soul Surfer en bra familiefilm. Den blir reddet inn av gode skuespillerprestasjoner av rutinerte skuespillere som Helen Hunt og Dennis Quaid sammen med Ann Sophia Robb. Det er ikke noe mesterverk, men jeg syntes den leverte nok.

<div class="video-shortcode">
</div>