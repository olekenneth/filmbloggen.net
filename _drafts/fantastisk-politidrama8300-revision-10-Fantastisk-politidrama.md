---
id: 8375
title: Fantastisk politidrama
date: 2012-12-03T22:27:10+00:00
author: Hans-Kristian Rangnes
layout: revision
guid: http://filmbloggen.net/2012/12/03/8300-revision-10/
permalink: /2012/12/03/8300-revision-10/
---
**Manusforfatteren bak Training Day er tilbake med End of Watch. En fantastisk skildring av forholdet mellom to politibetjenter i South Central!<!--more-->**

**  
Originaltittel:** End of Watch  
****Kategori:** **Drama / Thriller**  
**Regi:** **David Ayer  
****Spilletid:** **1 time og 49 minutter**  
**Skuespillere: ****Jake Gyllenhaal, Anna Kendrick, America Ferrera, Michael Peña, Frank Grillo, Natalie Martinez, Cody Horn, David Harbour, Shondrella Avery, Maurice Compte, Kristy Wu, Cynthia Harmon, Candace Smith, Corina Calderon, Cle Shaheed Sloan, Ramon Camacho

<a href="http://filmbloggen.net/2012/12/01/fantastisk-politidrama/end-of-watch/" rel="attachment wp-att-8301"><img class="alignnone size-large wp-image-8301" src="http://filmbloggen.net/wp-content/uploads//2012/12/ichfaay3-620x413.jpg" alt="" width="620" height="413" /></a>  
**Foto: Nordisk Film**

**End of Watch handler om to politibetjenter med navn Brian Taylor (Jake Gyllenhaal) og Mike Zavala (Michael Peña) som er politibetjenter i South Central i Los Angeles.** Filmen tar for seg disse to guttene sine gleder og problemer både på jobb og på hjemmefronten. Så langt så høres det ut som noe du har sett alt for mange ganger før, sant? Der tar du helt feil! Dette blir skildret helt fantastisk og Gyllenhaal/Peña har en fantastisk kjemi på sett. Jeg vil anta at mange av scenene er improvisert, fordi måten mange av de er gjennomført på er så naturlig og fint. Det er absolutt ikke vanskelig å tro på at disse to ikke bare er kollegaer, men bestekompiser. Her blir det diskutert damer, sex og annen morsom gutteprat innimellom jakten på dop, penger og kriminelle.

**End of Watch bruker i likhet med Paranormal Activity-filmene kameraføring &laquo;gjort&raquo; av skuespillerne selv.** Dette blir forklart med at Brian tar et kveldskurs for å utdanne seg til advokat og at han lager en dokumentar i filmklassen sin. Det blir også brukt kameraet i politibilen, sikkerhetskameraer og et lite kamera de har festet i brystlomma si. Det hender også at vi går over i tredjepersons kamera, men den også blir håndtert som et håndholdt kamera og alt bygger opp ved det faktumet at dette er en dokumentar om to kule betjenter. Det var scener da dette ble litt forstyrrende og ødela litt mer enn det hjalp, men totalt sett så digget jeg det!

**David Ayer er regissør og manusforfatter for End of Watch.** Han er selv oppvokst i South Central og har skrevet manuset til Training Day, The Fast and the Furious, S.W.A.T. og Street Kings som alle handler om politilivet i dette tøffe strøket. Der End of Watch skiller seg ut fra røkla er at denne filmen handler ikke om noe annet enn to fantastiske menn som er villige til å legge ned livet for hverandre. Noe mer prøver ikke Ayer å vise oss. Men hvorfor i all verden trenger han det? Denne filmen har realisme som nummer prioritet nummer én og det klarer den så absolutt! Jeg storkoste meg i 102 minutter og skulle gjerne ha sett mye, mye mer. Men selv om jeg gjerne skulle ha sett mer så betyr det ikke at du ikke blir skikkelig godt kjent med disse gutta. Du ler og du gråter sammen med de gjennom giftemål, fødsler og død blant kollegaer.

**Som nevnt så gjør Gyllenhaal og Peña gode roller, men jeg må også nevne Anna Kendrick og Natalie Martinez som spiller politiguttas bedre halvdeler.** Begge har liten tid på skjermen, men det vi ser av de er sinnsykt bra. Begge karakterene er morsomme og bidrar til å skape et helhetlig bilde av livet til våre to helter. Kendrick hadde også en rolle i en av mine favorittfilmer i 2011, nemlig [50/50](http://filmbloggen.net/2012/01/24/galgenhumor-og-kreft/). Med End of Watch så er hun søren meg med i en av mine favoritter i 2012.

**Jeg vet ikke om dette er realistisk for hvordan det egentlig er i South Central, fordi jeg har aldri vært der selv.** Men det føles i hvert fall sånn. Dette er en av de filmene som du absolutt må få med deg fra 2012!

<div class="video-shortcode">
</div>