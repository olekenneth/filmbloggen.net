---
id: 3336
title: Topp 10 idrettsfilmer
date: 2012-05-08T23:17:11+00:00
author: Hans-Kristian Rangnes
layout: revision
guid: http://filmbloggen.net/2012/05/08/3305-revision-20/
permalink: /2012/05/08/3305-revision-20/
---
**For de som har lest Filmbloggen en stund vet at jeg har alltid vært en stor fan av idrettsfilmer. Vet ikke hva det er for noe, men de har alltid fascinert meg. Her er min topp 10 liste:**<!--more-->

_(trykk på tittelen for full anmeldelse av filmen)_  
**10.**  **[Coach Carter  
](http://filmbloggen.net/2011/04/20/ukas-idrettsfilm-1/)** **<img src="http://filmbloggen.net/wp-content/uploads//2011/04/coach-carter.jpg?w=300" alt="" width="566" height="424" />  
<span class="Apple-style-span" style="font-weight: normal"><strong><span class="Apple-style-span" style="font-weight: normal">Coach Carter er den sanne historien om Ken Carter som tar over et basketballag i ghettoen i Richmond, California. Han starter med en gang et hardt regime med vanvittig hard trening og mener at respekt for medmennesker er blant det viktigste i livet. Miljøet i nabolaget er tøft med dop og vold. Grunnen til at historien om laget ble så kjent som den ble er på grunn av at Carter nektet hele laget å spille basket på grunn av at karakterene ikke var gode nok. Guttene var studentatleter. Studenter først. En film som har godt skuespill og som er godt for sjela.</span></strong></span>**

**9.**  **Happy Gilmore / The Waterboy**  
Jeg følte at jeg måtte putte en av Adam Sandler sine filmer i denne listen, men siden jeg ikke klarte å bestemme meg fikk de disse to en plass. Sinnsykt idiotiske filmer som begge fikk meg til å le rævva av meg i barndommen. Jeg har ikke så veldig lyst til å fortelle noenting om de. Det er filmer med en usannsynlig enkel humor og som jeg personlig digger.

**8.  [The Blind Side ](http://filmbloggen.net/2011/07/02/ukas-idrettsfilm-10-the-blind-side/)[  
](http://filmbloggen.net/2011/07/02/ukas-idrettsfilm-10-the-blind-side/)** Nok en gang er det en film basert på en sann historie. Vi befinner oss i USA og amerikansk fotball er sporten. Filmen har en handling rundt Michael Oher og en kristen familie ved navn Touhy. Michael Oher har ikke fått noe gratis i livet. Den storvokste tenåringen fra skyggesiden i Memphis kommer fra en ødelagt familie, og på skolen er han ikke mye å skryte av. Han bor på gaten og vasker klærne sine i vasken på det lokale vaskeriet. Fram til familien Touhy ser han vandre rundt en kveld og skjønner at han ikke har noe sted å bo. De bestemmer seg for å adoptere han og ta han inn i sin familie.

Det er et par unødvendige klisjèer i filmen og det er ingen vanvittige skuespillerprestasjoner hvis du ser bort i fra Sandra Bullock som er vanvittig overbevisende. Hun vant også en Oscar for beste kvinnelige hovedrolle i denne filmen og det kan jeg si meg enig med.

**7.**  **[The Fighter  
](http://filmbloggen.net/2011/03/31/the-fighter/)** [<img src="http://filmbloggen.net/wp-content/uploads//2011/03/the-fighter2.jpg?w=300" alt="" width="589" height="390" />  
](http://filmbloggen.net/wp-content/uploads//2011/03/the-fighter2.jpg) Navnet på filmen kan alene skremme bort de aller fleste jenter og de fleste tenker nok at dette er den ultimate guttefilmen. Tvert imot. Filmen er basert på den sanne historien om Micky Ward (Mark Wahlberg) og hans bror Dicky Eklund (Christian Bale). Det er en film om familie på godt og vondt, om kjærlighet og om alle utfordringene som kommer med å komme fra gata for å prøve å bli noe.

<div>
  <div>
    <p>
      Mark Wahlberg spiller ikke bare hovedrollen i filmen. Han er også produsent og er mannen som har stått på i 5 år for at filmen skal bli lagd. Han bodde opp 5 minutter unna brødrene og har kjent de siden han var ungdom. Det skinner veldig igjennom i filmen og han spiller fantastisk.
    </p>
  </div>
</div>

**6.**  **[The Hurricane  
](http://filmbloggen.net/2011/05/30/fra-skuffen-7/)** I 1966 blir Rubin “Hurricane” Carter dømt for mord på tre personer. Allerede tidlig i filmen blir det klart at en korrupt, rasistisk politimann har bestukket folk for å legge skylden på Carter. Malcolm X, Mohammad Ali og et samlet svart folk demonstrerer for å få han ut. Hvite artister likeså, Bob Dylan lager sangen om «The Hurricane» i 1973. Ingenting hjelper.

Før en ung amerikansk farget tenåring leser Hurricanes bok om sitt liv, skrevet fra fengselet. Han bor i Canada med tre voksne kanadiere som hjelper han med å realisere sin drøm med å komme inn på universitet. Carter er spilt av Denzel Washington, som vant en Golden Globe og ble nominert til Oscar for filmen. The Hurricane er en film som handler om hatet mellom de svarte og hvite i USA.

**5.** **The Wrestler**  
<a href="http://filmbloggen.net/?attachment_id=3326" rel="attachment wp-att-3326"><img class="alignnone size-large wp-image-3326" src="http://filmbloggen.net/wp-content/uploads//2012/05/The_wrestler-620x413.jpg" alt="" width="620" height="413" /><br /> </a>Jeg hadde faktisk ikke sett denne filmen før for noen dager siden. Og for en film jeg har gått glipp av. Mickey Rourke spiller en aldrende bokser som hadde sin storhetstid for 20 år siden. Han vet ikke noe annet enn å wrestle og har forlatt alt og alle han har i livet sitt. Når han da får et hjerteinfarkt etter en kamp og får beskjed om at han ikke kan gjøre dette lenger kan man si at ting blir snudd litt opp/ned. Det er en vanvittig god film som skildrer hvordan disse wrestlerne planlegger kamper og hvor mye det faktisk krever å holde på med. En kjempefilm som fortjener så sinnsykt mye mer kreditt enn den har fått.

**4.** **Rocky**  
Sylvester Stallone som Rocky. Burde diskuterbart kanskje vært høyere opp på lista? En av de mest kjente sportsfilmene som mer eller mindre alle menn i verden har et forhold til. Jeg gidder ikke å forklare noenting om historien eller om de filmene som kom etter. Fordi hvis du ikke vet det så fortjener du ikke å lese denne lista.

**3.** **[Warrior  
](http://filmbloggen.net/2012/01/26/rocky-uten-regler/)** Tenk deg din favoritt Rocky-film og ta vekk boksingen og med den reglene som følger med. MMA står for Mixed Martial Arts og ikke noe jeg har fulgt med på før. Denne filmen får meg til å angre på det. Helt crazy slåsscener fulgt opp med godt drama og vanvittig bra skuespill i enkelte scener og du får en sinnsykt bra sportsfilm. Rocky filmene har alltid hatt en høy stjerne hos meg og filmer jeg har kost meg med mange ganger. Men Warrior var for meg noe av det beste innen slåssfilmer jeg har sett.

Nick Nolte ble også nominert til oscar for sin prestasjon i filmen og må ærlig innrømme at en tåre i øyekroken når han tok en av sine taler i filmen.

**2.** **[Miracle  
](http://filmbloggen.net/2011/05/04/ukas-idrettsfilm-4/)** Den sanne historien om en av de største idrettsprestasjonene i Amerikansk sportshistorie. Når USA slår Sovjetunionen i hockey for første gang siden 1960. Det Sovjetiske laget hadde tapt èn gang på 20 år, vant OL-gull i 64, 68, 72 og 76 og var store forhåndsfavoritter før OL i Lake Placid. De ble regnet som uslåelige, men trener Herb Brooks hadde et mål om å slå de.

Brooks, spilt fantastisk av Kurt Russel, mente at for å vinne mot Sovjetunionen måtte USA drastisk endre måten de forberedte seg til lekene på og hvilke spillere de tok ut. Han valgte ut en gjeng universitetsungdom, med en gjennomsnittsalder på 21 år, og trente de non-stop i de syv siste månedene før lekene.

**1. [Remember the Titans](http://filmbloggen.net/2011/04/27/ukas-idrettsfilm-2/)**

**<a href="http://filmbloggen.net/2011/04/27/ukas-idrettsfilm-2/remember-the-titans/" rel="attachment wp-att-249"><img class="alignnone size-large wp-image-249" src="http://filmbloggen.net/wp-content/uploads//2011/04/remember-the-titans-1024x511.jpg" alt="" width="620" height="309" /></a>[  
](http://filmbloggen.net/2011/04/27/ukas-idrettsfilm-2/)** Den eneste på lista jeg var sikker på fra begynnelsen. Remember the Titans baserer seg på en sann historie fra Alexandria, Virginia, i 1971. Myndighetene bestemmer at svarte og hvite skal blandes, de skal gå på samme skole og de skal spille på samme fotballag. Den hvite dyktige og meget populære treneren Bill Yoast (Will Patton) må finne seg i å bli hjelpetrener under den afroamerikanske trener Herman Boone (Denzel Washington).  
Den gir meg gåsehud hver eneste gang og den er rett og slett bare magisk. Den fantastiske historien om hvordan, mot alle odds, svarte og hvite legger sine forskjeller til side og blir venner for livet. Dette er i et samfunn som er gjennomsyra av rasister og der svarte og hvite ikke en gang kan spise i samme resturant. En film som alle bør unne seg.

Dette var sinnsykt vanskelig og dette er alle filmer jeg absolutt ELSKER. Så rekkefølgen var vanskelig. Her er noen av de filmene som kom rett utenfor listen.  
[Moneyball](http://filmbloggen.net/2012/01/11/brad-pitt-leverer-i-moneyball/)  
[Any Given Sunday  
](http://filmbloggen.net/2011/08/26/fra-skuffen-12-any-given-sunday/) [Glory Road](http://filmbloggen.net/2011/05/11/ukas-idrettsfilm-3/)  
 [We Are Marshall  
](http://filmbloggen.net/2011/05/26/ukas-idrettsfilm-6/)  [Friday Night Lights  
](http://filmbloggen.net/2011/09/12/fra-skuffen-friday-night-lights/)  
Har du en topp 10-liste innenfor en sjanger? Send på mail til hanskristian@rangnes.no med filmene og begrunnelsene og vi publiserer her på Filmbloggen.