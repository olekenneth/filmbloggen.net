---
id: 705
title: Kjønnsroller i norsk film
date: 2011-04-19T11:30:53+00:00
author: Ole-Kenneth
layout: revision
guid: http://filmbloggen.net/2011/04/19/214-revision/
permalink: /2011/04/19/214-revision/
---
**Jeg kom over denne artikkelen skrevet av Lars Ole Kristiansen for &laquo;Ny Tid&raquo; og gitt ut på Montages sine hjemmesider.  
[<img class="alignnone size-medium wp-image-215" src="http://filmbloggen.webalive.no/files/2011/04/fatso.jpg?w=300" alt="" width="575" height="322" />](http://filmbloggen.webalive.no/files/2011/04/fatso.jpg)**

> I norsk film har vi blitt vant til at det meste dreier seg om unge menn, men ser vi til den norske barne- og ungdomsfilmen er bildet et ganske annet. Her har det lenge vært jentene som har styrt showet. Hva skjer da med gutterollene?

Kristiansen arbeider med en masteroppgave i filmvitenskap om kjønnsroller i nyere skandinavisk film og han har kunsthistorie som breddefag. Kristiansen tar frem poenget at i amerikanskje High School-filmer der det som regel er guttene som tar initiativet, er det i norsk og skandinavisk film i de aller fleste filmene jentene som styrer skuta.

> I Yatzy (**Katja Eyde Jacobsen**, 2009) lusker fosterhjemsgutten Daggi rundt på jakt etter tilhørighet, men blir frastøtt av bygdemiljøets inngrodde guttekultur. Det er tøffe Gloria som omsider åpner ham opp og blir kjent med mennesket bak panseret. I motsetning til hva som er typisk for den amerikanske High School-filmen, er det ikke gutten, men jenta som tar det seksuelle initiativet. Gloria forfører den nervøse Daggi med sikker hånd, som om hun var flere år eldre enn ham. I **Gunnar Vikene**s kritikerroste Vegas (2009) ser vi også at jenta ligger foran: Hun er bråmoden og mer selvstendig enn sine jevnaldrede guttevenner, gatesmart med et ekstremt overlevelsesinstinkt.

Kristiansen virker som en reflektert type og leverer gode artikler (ihvertfall det jeg har sett). Jeg skal ikke gjengi hele artikkelen her og jeg anbefaler at dere tar turen inn på [Montages.no](http://montages.no) isteden og leser hele [artikkelen](http://montages.no/2011/04/jentene-er-t%C3%B8ffest/). Montages er (ifølge deres egen hjemmeside, vel og merke) en kanal der filmen får fokus – der den diskuteres, analyseres og elskes – uten tabloide forstyrrelser eller politiske hensyn. Hvor filmen, og filmen alene, står i høysete.