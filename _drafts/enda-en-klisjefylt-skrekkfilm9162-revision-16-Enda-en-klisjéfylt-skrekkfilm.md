---
id: 9180
title: Enda en klisjéfylt skrekkfilm
date: 2013-01-07T18:03:26+00:00
author: Per Morten Mjølkeråen
layout: revision
guid: http://filmbloggen.net/2013/01/07/9162-revision-16/
permalink: /2013/01/07/9162-revision-16/
---
**The House at the End of the Street er en typisk og generisk skrekkfilm som ikke er verdt å se. **

**Originaltittel: **The House at the End of the Street**  
Sjanger:** Skrekk**  
Regi:** Mark Tonderai**  
Manus:** David Loucka**  
Skuespillere:** Jennifer Lawrence, Max Thieriot, Elisabeth Shue, Gil Bellows&#8230;

<a href="http://filmbloggen.net/?attachment_id=9164" rel="attachment wp-att-9164"><img class="alignnone size-large wp-image-9164" src="http://filmbloggen.net/wp-content/uploads//2013/01/house-at-the-end-of-the-street-620x257.jpg" alt="" width="620" height="257" /></a>

Jeg liker å holde ingressene litt vag og mystisk i de fleste anmeldelsene mine, men i dette tilfellet ville jeg bare konstantere hva jeg synes om filmen.  Vi blir med på en generisk, konvensjonell og rett ut dårlig film som ser ut til å ville ta sjanser, men ender bare opp med å falle i fra hverandre.

**Historien er nesten ikke verdt å nevne.** Ei ung jente dreper sine foreldre på brutalt vis, og fire år senere møter vi Jennifer Lawrence og moren som flytter inn i nabohuset til morder-jenta. De kommer med noen klisjéfylte kommentarer om husets historie på så monotont vis at jeg nesten mistet litt av sansen jeg har fått for Jennifer Lawrence i det siste.

Hun har kanskje ikke imponert ordentlig utenfor **The Hunger Games**-målgruppen, og til tross for at jeg ikke var en stor fan av den heller synes jeg hun gjorde en god jobb. Men det er filmer som **Winter&#8217;s Bone** og den premiereaktuelle **Silver Linings Playbook** hvor hun virkelig får frem hvor flink hun er i yrket.

Det er da en kjedelig historie å følge, og spesielt når den følger **Twilight**-trenden og introduserer en slags forbudt kjærlighet for Lawrences karakter. Det hele er et eneste klisjéfylt rot, og ingenting rundt historien er skremmende i det hele tatt.

Filmen fokuserer heller på å (prøve) å skremme oss med forskjellige sjokkeffekter, men igjen er disse brukt på så konvensjonelt vis at selv en skrekkfilm-jomfru kunne forutsett hvor og når ansiktet og bassen slår til. Det er en scene, første gang vi får se &laquo;trusselen&raquo; etter åpningssekvesen, hvor kameraet pannorerer sakte fra et nærbilde av en karakter til &laquo;trusselen&raquo;. Og akkurat samtidig kommer det en dundrene lyd fra høytalerne.

**Filmen er langtekkelig, uinteressant og verst av alt for en skrekkfilm, ikke skummel i det hele tatt. Det eneste som kan sies er at Jennifer Lawrence har én eller to gode scener i filmen, men ellers sliter hun med et veldig dårlig manus som ikke spiller på de få styrkene hun faktisk har som skuespillerinne. Styr unna!** 

<div class="video-shortcode">
</div>

&nbsp;