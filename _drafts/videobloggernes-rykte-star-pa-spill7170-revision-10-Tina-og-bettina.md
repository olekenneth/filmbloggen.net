---
id: 7387
title: Tina og bettina
date: 2012-10-03T15:50:16+00:00
author: brennum
layout: revision
guid: http://filmbloggen.net/2012/10/03/7170-revision-10/
permalink: /2012/10/03/7170-revision-10/
---
**Dette er en film som tilfredstiller en særdeles liten målgruppe og det er etter min mening et under at filmen ble realisert. Den har et uklart budskap, en rekke uerfarne skuespillere og et uinteressant handlingsforløp.**

**<!--more-->Originaltittel:** Tina og Bettina &#8211; The Movie

  
**Kategori:** Komedie  
**Regi:** Simen Alsvik  
**Skuespillere:** Odd Magnus Williamson, Henrik Thodesen, Else Kåss Furuseth, Ingar Helge Gimle, Bjørn Gustafsson, Triana Iglesias Holten, Nils Jørgen Kaalstad.  
**Spilletid:** 1 time og 21 minutter

<a href="http://filmbloggen.net/?attachment_id=7371" rel="attachment wp-att-7371"><img class="alignnone size-large wp-image-7371" src="http://filmbloggen.net/wp-content/uploads//2012/09/TrianaogElse772-620x321.jpg" alt="" width="620" height="321" /></a>

Videobloggerne Tina (Odd Magnus Williamson) og Bettina (Henrik Thodesen) lever det glade liv på Smestad i Oslo-vest. De er ledere av elevrådet og blir ansett som store ikoner på Smestad ungdomsskole. Skolestart og tiendeklasse skulle bli en hyggelig fornøyelse, men når den nye eleven Synøve Risnes (Triana Iglesias) viser seg å være mer populær enn de selverklærte prinsessene Tina og Bettina bruker de skitne midler for å kave seg til toppen av makthierkiet igjen. Det blir psykologisk krigføring mellom de to partene og når alt virker som verst bestemmer de seg for å arrangere Halloween-fest. Men hvilken fest blir best?  
Til å begynne med er filmen en standard komedie med fengende musikkvideoer, kjappe og tildels morsomme kommentarer. Handlingen som fortsetter utover i filmen er og blir for dårlig. Introen er grei nok, det er morsomt med parodi av dagtidssamfunnets snobber, emoer og nerder &#8211; dog det gjøres på en særdeles lite kreativ måte. Ti minutter, toppen et kvarter, varte moroa. Det skal godt gjøres å se et poeng med å bli underholdt av mannlige skuespillere som kler seg og oppfører seg som fjortisjenter. Og dette varer i halvannen time.  
Filmen henter inspirasjon fra amerikanske High-school-filmer, den har de samme idealene og en slags &laquo;get drunk or die tryin&raquo; filosofi. Det som er litt tankevekkende er måten filmen fremstiller ungdommens forhold til alkohol på. 11åringer får vel kanskje det inntrykket at man skal konsumere store mengder alkohol på ungdomsskolen. Det er jo der man blir introdusert for voksenbrus, men filmen trenger vel ikke akkurat å prise det opp i skyene på en så usmakelig måte.  
Den minimale målgruppen (gutter og jenter i 14-årsalderen) serveres en parodisk og ungdommelig sketch-aktig film som gir den eksakte målgruppen det den ber om: Barnslig humor, intriger og et satirisk innblikk i en tenårings liv.