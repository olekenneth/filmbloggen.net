---
id: 9195
title: Identitetsløs Bourne
date: 2013-01-09T20:54:35+00:00
author: Hans-Kristian Rangnes
layout: revision
guid: http://filmbloggen.net/2013/01/09/9185-revision-4/
permalink: /2013/01/09/9185-revision-4/
---
**The Bourne Legacy er den fjerde installasjonen i filmserien om Jason Bourne, og denne gangen har Matt Damon fått permisjon. Han er byttet ut med Hollywoods nye kjeledegge, Jeremy Renner. Kjent som blant annet Hawkeye i storfilmen The Avengers. <!--more-->**

Originaltittel: The Bourne Legacy  
**Sjanger:** Action, thriller  
**Varighet:** 2 timer og 15 minutter  
**Regi:** Tony Gilroy  
**Skuespillere:** Jeremy Renner, Rachel Weisz, Edward Norton, Joan Allen, Donna Murphy, Scott Glenn,Oscar Isaac, Albert Finney  
<a href="http://filmbloggen.net/2013/01/09/identitetslos-bourne/xljyxdj1-2/" rel="attachment wp-att-9189"><img class="alignnone size-large wp-image-9189" src="http://filmbloggen.net/wp-content/uploads//2013/01/xljyxdj1-620x413.jpg" alt="" width="620" height="413" /></a>  
**Tekst:** Benjamin Brekken for [judgefudge.net](http://judgefudge.net)  
**Foto:** UIP

**Filmen starter i et isolert verdenshjørne. Aaron Cross (Renner) er på overlevelseskurs i Alaskas ville hvitlagte natur.** Med istapper i skjegget følger vi Cross mens han is-bader, flykter fra ulver og klatrer i stupbratte fjellvegger. Samtidig, ved CIAs runde bord, hever viktige menn røsten. En viss Jason Bourne har gjort livet surt for folka i dress.

**Det er her filmen forsøker å rettferdiggjøre bruken av Jason Bourne-navnet.** Som vi husker fra slutten av Bourne Ultimatum ble Treadstone og Blackbriar – to topphemmelige spionprogrammer av råtten karakter, offentliggjort av Pam Landy fra CIAs egne rekker. Avsløringen får ringvirkninger og Eric Byer, spilt av Edward Norton, må nå stenge et enda hemmeligere spionprogram før også det avsløres. Det betyr at alle involverte må henrettes – deriblant Aaron Cross

**Den drøye timen det tar å forklare dette her er langtekkelig.** Filmen bruker alt for lang tid på å bygge opp et plott, som til syvende og sist er ganske tåpelig. Regissør Tony Gilroy sper på med en rekke dumme sammentreff og unødvendig mange ubesvarte spørsmål. Han forsøker nok å gi oss samme følelse av en sammensatt konspirasjon som de tre foregående filmene gjorde, uten at han lykkes spesielt godt med det. Filmen hadde trengt strammere klipping for å fjerne dødpunktene som oppstår mellom actionsekvensene.  Det kan fort bli kjedelig og litt middelmådig.

**Men, apropo actionscener. Takk og lov! Det er noen av dem.** Nærkampene i Jason Bourne Legacy minner om nærkampene med Matt Damon. Koreografien er kul! Likevel når de ikke helt opp til samme nivå som sine forgjengere. Den samme nærheten og intense eksplositviteten mangler. Jason Bourne-filmene har, etter min mening, gitt oss noen av de råeste mann-mot-mann-kampene noensinne. Det klarer ikke denne fjerde filmen å matche. At også filmen bygger opp til et heidundranes neveslagsmål med en forfølgelsessekvens på et kvarter, UTEN å gi deg klimakset. Det er utilgivelig!

<img class="alignnone size-large wp-image-9192" src="http://filmbloggen.net/wp-content/uploads//2013/01/eqyfeua11-620x413.jpg" alt="" width="620" height="413" /> 

**Når det gjelder Jeremy Renner i rollen som Aaron Cross er jeg godt fornøyd.** Personlig har jeg sansen for Renner og i Bourne Legacy gjør han en god prestasjon. Det til tross for at manuset ikke gir han allverden å spille på. Jeg tar meg selv i å spørre, hvorfor skal jeg egentlig bry meg om denne karen? Cross er ikke like abstrakt som det Bourne var. Der sistnevnte stilte spørsmål moral og identitet, er Cross bare opptatt av å skaffe nye forsyninger med medisiner. Blå pille til å øke intelligens og grønn til å bedre fysikken.  Det hele koker sammen til Cross sitt kappløp mot sin egen hjernesmelting. Da knyttes ikke de helt store båndene for meg.

**Han får hjelp av legen Marta Shearing, spilt av Rachel Weisz, som heller ikke gjør seg bort.** At Cross og Shearing må ta vare på hverandre, gir meg et gir et inntrykk av at begge har noe å tape. Det trengte filmen. Jeg liker også at Gilroy ikke overromantiserer deres forhold. Det ville blitt en meningsløs klisje.

**I løpet av de drøye 2 timene filmen varer får vi se to-tre bilder av Matt Damon på en dataskjerm,** men utover det er det lite her som forsvarer at dette skal være en Jason Bourne-film. Den burde enten vært laget helt uavhengig, eller blitt presentert som en film i samme univers, uten Jason Bourne-navnet. Jeg føler meg hvertfall ordentlig snytt. For hvem prøver man å lure. Dette er melking av et populært produkt for å tjene millioner. Når det gjøres på denne måten blir jeg oppriktig frustrert.

**Konklusjonen er at The Bourne Legacy aldri blir like spennende som sine brødre. Filmen sliter med å finne et godt balansepunkt når den veksler mellom action og dybde. Det er pokker så irriterende. Det er tross alt snakk om arven etter selveste Jason Bourne.</p> 

<div class="video-shortcode">
</div>

 </strong>