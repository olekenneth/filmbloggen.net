---
id: 3629
title: Smuglerdrama i Panama
date: 2012-05-21T12:42:40+00:00
author: brennum
layout: revision
guid: http://filmbloggen.net/2012/05/21/3474-revision-47/
permalink: /2012/05/21/3474-revision-47/
---
**Contraband viser at den klarer å engasjere på noe annet enn et hjerneløst nivå &#8211; den har sjarm og er smart. Hovedproblemet ligger i action-klisjeene, de dukker til stadighet opp når man minst trenger dem og det gjør filmen mindre unik.**  
****

**<!--more-->Originaltittel:** Contraband

  
**Kategori:** Actiondrama  
**Regi:** Baltasar Kormákur  
**Skuespillere:** Mark Wahlberg, Ben Foster, Kate Beckinsale, Giovanni Ribisi, Caleb Landry Jones, David O&#8217;Hara, J.K. Simmons.  
**Spilletid:** 1 time og 49 minutter

<a href="http://filmbloggen.net/?attachment_id=3563" rel="attachment wp-att-3563"><img class="alignnone size-large wp-image-3563" src="http://filmbloggen.net/wp-content/uploads//2012/05/contraband-1-620x384.jpg" alt="" width="620" height="384" /></a>

Chris Farraday (Mark Wahlberg) har lagt sine kriminelle dager som smugler bak seg og nyter det rolige livet sammen med kona (Kate Beckinsale). Roen blir fort erstattet med kaos når svigerbroren (Caleb Landry Jones) kaster en last med kokain i sjøen for å forhindre at tollvesenet får tak i det. Det gjør leveransen ufullstendig og mottakeren blir misfornøyd. Chris må ordne opp i gjelden ved å smugle falske pengesedler tilbake til USA fra Panama, men så skjer det uforutsette hendelser som kompliserer alt.

Contraband er en remake av filmen _Reykjavik &#8211; Rotterdam_ fra 2008 med regissør Baltasar Kormákur i hovedrollen. Historien bli dessverre ikke noe bedre bare fordi den er blitt til en Hollywood-produksjon. Den er verdt å se, men den skiller seg ikke ut fra andre action-thrillere nå til dags.

Det virker som om alle rollene Mark Wahlberg blir tildelt er like, veldig like sådan. Han spiller alltid en tøff kar med ekstraordinære talenter innenfor et spesielt felt. Og han blir utsatt for omtrent det samme i hver eneste film, det er utrolig lite engasjerende, spesielt når man forventer noe overraskende og nytt. Alle skuespillerne har lang erfaring med å spille anti-helter eller snille kriminelle, og derfor kommer det som en overraskelse at de gjør det så forbløffende dårlig. De virker dårlig inspirert, akkurat som om de tar sin inspirasjon fra Lex Luthor.

Filmen er tilnærmet lik _Takers_ &#8211; en film som sympatiserer med profesjonelle bankranere. Den har de samme meningene rettet mot det å være en kriminell. Det er ikke umoralsk eller galt, tvert imot, det er tøft og ønskelig å være kriminell. Jeg føler ikke at Contraband klarer å vise alvoret ved å være kriminell. De kriminelle skal visstnok være forfulgt av en reddende engel, det er i hvert fall det filmen prøver å ytre. Budskapet er med andre ord ubeskrivelig urettmessig.

Ingenting ved denne filmen vekker oppsikt, den er lite ambisiøs og fylt til randen med typiske actionfilm-klisjeer. P3s anmelder sa det var en film man fort ville glemme og det kan jeg si meg enig i. Den klarer godt å skildre hvordan en smugler frakter tyvgods mellom land og den har en interessant vending underveis, men følelsen man sitter igjen med tilsier at filmen kunne vært mye bedre. Dersom du forventer pulserende action og godt konstruerte vendinger, da er dette filmen for deg. De av dere som forventer en utradisjonell og original thriller kan lete videre.

&nbsp;