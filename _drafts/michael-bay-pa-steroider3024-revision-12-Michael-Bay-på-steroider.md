---
id: 3040
title: Michael Bay på steroider
date: 2012-04-13T09:52:41+00:00
author: Hans-Kristian Rangnes
layout: revision
guid: http://filmbloggen.net/2012/04/13/3024-revision-12/
permalink: /2012/04/13/3024-revision-12/
---
**Battleship funker bra om du skrur helt av hjernen og kun ser på vanvittige kule effekter.<!--more-->**

Originaltittel: Battleship**  
**Kategori:**** Action / Sci-Fi ****  
Spilletid:**** 2 timer og 11 minutter****  
Regissør:**** Peter Berg****  
Med:**** Rihanna, Liam Neeson, Alexander Skarsgård, Taylor Kitsch, Brooklyn Decker, Josh Pence, Peter MacNicol, Jesse Plemons, Tadanobu Asano, Hamish Linklater, Stephen Bishop, Beau Brasso, Griff Furst, Reila Aphrodite, Billy Slaughter  
<a href="http://filmbloggen.net/2012/04/12/michael-bay-pa-steroider/battleship2/" rel="attachment wp-att-3038"><img class="alignnone size-large wp-image-3038" src="http://filmbloggen.net/wp-content/uploads//2012/04/battleship2-620x259.jpg" alt="" width="620" height="259" /></a>  
Det er ikke noe nytt at filmer blir basert på spill. Det at en film skal bli basert på et brettspill derimot, det er nytt. Battleship er basert på Hasbros brettspill Battleship. 200 millioner dollar er puttet inn i denne eksplosjonen av en film. Og eksplosjonene, de er spektakulære. I ekte Michael Bay-ånd så sprenger ting overalt, hele tiden. Peter Berg har i hvert fall fått til det. Men alt i alt så virker det mer som en reklame for det amerikanske militæret.

**Battlefield handler om en marineøvelse utenfor Hawaii som blir alvor når skipene får kontakt med utenomjordiske romskip, som lander i havet med skumle hensikter.**

Brødrene Alex og Stone (Taylor Kitsch og Alexander Skarsgård) blir sentrale i kampen som følger, der mannskap på flere skip må bekjempe inntrengerne og finne ut hva de egentlig vil. Karakterene er en håpløs klisjè og skuespillet er skikkelig bånn i bøtta. I John Carter ble Kitsch bare bedre og bedre, her blir han dårligere og dårligere. Jeg hadde egentlig ikke tenkt til å nevne det, men det er uungåelig. Rihanna i sin filmdebut er katastrofal. Jeg har aldri hatt et problem med pene damer som er dårlige skuespillerinner, fordi da har vi noe pent å se på. Men hun ser ikke pen ut en gang. Det gjør derimot modellen Brooklyn Decker. Og det er hennes eneste verdi i filmen.

Jeg kan med hånden på hjertet si at  jeg ble underholdt. Når jeg var liten ble jeg lært opp til at man skal ikke le av noen, men med. Jeg lo av Battleship flere ganger enn jeg lo med. Jeg er en stor fan av hodeløse actionfilmer som Transformers-filmene, men det finnes grenser. Manuset i Battleship er så &laquo;cheesy&raquo; at det går ikke an å gjøre noe annet enn å le av det. Verden blir reddet av et slagskip fra 40-åra styrt av pensjonerte soldater, som sier alle de dummeste kommentarene du kan tenke deg hver gang noe blir sprengt i lufta.

**Mest sannsynlig så er filmen laget på den måten at det skal være teit og at man skal le av den. Men det ble litt i overkant for min del. Jeg ble underholdt, men det var bare så vidt.**