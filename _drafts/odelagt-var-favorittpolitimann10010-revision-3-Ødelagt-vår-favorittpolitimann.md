---
id: 10014
title: Ødelagt vår favorittpolitimann
date: 2013-02-16T13:42:02+00:00
author: Hans-Kristian Rangnes
layout: revision
guid: http://filmbloggen.net/2013/02/16/10010-revision-3/
permalink: /2013/02/16/10010-revision-3/
---
**Kun et ord kan beskrive a Good Day to Die Hard for meg; og det ordet er skuffelse. Det er snakk om en sjette film derpolitimannen John McClane skal pensjoneres for godt. Etter å ha sett femmeren så kan jeg ikke akkurat si at jeg gleder meg til det.<!--more-->**

<div class="video-shortcode">
</div>

Foto: 20th Century Fox

**Filmen prøver og til en viss grad så lykkes den i å rette opp feilene som ble gjort i Die Hard 4.** Borte er forsøket på å oppdatere serien med datateknologi og tilbake får vi knyttnevene til Bruce Willis og mye, mye mer action. Dessverre så er manuset og dialogen helt katastrofe, mens hovedkarakteren selv er en dårlig versjon av den som jeg forelsket meg i på 90-tallet.

**Filmen starter med at John McClane finner ut at sønnen har blitt fengslet i Moskva.** Far og sønn har ikke hatt kontakt på mange år, og filmen gir aldri noen annen grunn enn at senior var for lite til stedet når junior vokste opp. Når far McClane kommer fram finner han fort ut at sønnen er en CIA-agent og må hjelpe han med å beskytte den politiske fangen Komarov (Sebastian Koch) mot den livsfarlige forsvarsministeren Chagarin (Sergei Kolesnikov).

**Jeg forventet aldri at A Good Day to Die Hard skulle være i samme klasse som de tre første,** men jeg hadde håpet at den skulle heve nivået etter en skuffende firer. Det er mange småproblemer, men hovedgrunnen til at jeg ikke likte denne filmen er sinnsykt kjedelige skurker. Det skal selvfølgelig litt til å følge opp tidligere prestasjoner av Jeremy Irons, William Sadler og Alan Rickman som spilte skurker i de tre første, men Koch og Kolesnikov spytter sine forgjengere i trynet med merkelige replikker, null sjarm og vanvittig rævva skuespill (og det etter actionstandard). De har ingen personlighet eller dybde av noe slag. Det skader filmen veldig.  
<a href="http://filmbloggen.net/?attachment_id=10000" rel="attachment wp-att-10000"><img class="alignnone size-large wp-image-10000" src="http://filmbloggen.net/wp-content/uploads//2013/02/wcmjxds3-620x413.jpg" alt="" width="620" height="413" /></a>  
**Jai Courtney hadde en ålreit rolle i Jack Reacher som kom ut for et par måneder siden.** Der var han skurk og det passer mye bedre for denne muskelbunten. Han har ikke det glimtet i øyet eller smilet til å være en actionhelt av samme kaliber som Bruce Willis.

**Redigeringsjobben i filmen er på amatørnivå.** Det blir gjort noen feil i A Good Day to Die Hard som ikke hadde vært greit i en B-film fra Øst-Europa. Jeg skal ikke gå i detalj på hva som blir gjort, fordi jeg er redd for at jeg skal spoile noe for deg, men du kommer garantert til å legge merke til det, hvis du velger å dra på denne filmen.

**Jeg kan leve med et dårlig manus, en dårlig dialog og en dårlig redigeringjobb i en slik type film.** Men i tillegg så velger manusforfatter Skip Woods og ha med de kjipeste skurkene siden Arnold Schwarzenegger spilte Mr. Freeze i Batman & Robin pluss at han forandrer vår kjære politimann ved å gjøre han mer barnevennlig. Det er HELT utilgivelig. Få John McClane tilbake til gode gamle US and A, han har ingenting å gjøre i Moskva og få tilbake sjarmen, banningen og de morsomme replikkene til neste film.