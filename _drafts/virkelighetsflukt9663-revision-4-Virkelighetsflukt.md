---
id: 9667
title: Virkelighetsflukt
date: 2013-01-26T14:09:44+00:00
author: julie
layout: revision
guid: http://filmbloggen.net/2013/01/26/9663-revision-4/
permalink: /2013/01/26/9663-revision-4/
---
Originaltittel: Flight  
Sjanger: Drama/thriller  
Regissør: Robert Zemeckis  
Skuespillere: Denzel Washington, Kelly Reilly, Don Cheadle, John Goodman, James Badge  
Spilletid: 2 timer og 18 minutter

**Robert Zemeckis nye film Flight byr på skuespillerprestasjoner i særklasse og actionfylt katastroferedning. Kappløpet om en Oscar har nettopp fått en mer enn verdig deltaker.<!--more-->**

Flykaptein Whip Whitaker (Denzel Washington) har ansvaret for 102 sjeler ombord og det er ikke bare været som skal vise seg å være turbulent. Whitaker sliter med rusproblemer og i de små timene før oppstigningen konsumerer kapteinen en stripe med kokain for å våkne, hvor effekten blir virkeliggjort av en spennende filmvinkel. For å holde bakrusen fra kvelden før i sjakk, inntar Whitaker en god gammeldags screwdriver ombord etter å ha geleidet flyet gjennom et kraftig uvær. Når reisen nærmer seg slutten oppstår det problemer som sender flyet mot bakken med snuten først. Etter et heroisk, men vågalt redningsforsøk glir flyet ned på et provisorisk landingsområde. Den harde medfarten kostet 6 mennesker livet og Whitaker blir hyllet som en nasjonal helt. Det han derimot ikke vet er at den hardeste medfarten ennå ikke har kommet.

Flight er en god film hvor bruken av spesial – og filmeffekter underbygger viktige poeng  uten å være overdådig, til tross for at den er amerikansk. Zemeckis har gjort en fantastisk god jobb i å virkeliggjøre en fiktiv flykatastrofe. Dramatikken rundt flykrasjen er intens, men troverdig. På tross av den korte tiden det går mellom filmstart og uhellet klarer Zemeckis å få publikum til å bite negler i det utfallet fortsatt er ukjent.

Skuespillerprestasjonene i filmen er troverdige og overbevisende. Det er mange karakterer, men man får en forståelse for hver og en på tross av det korte tidsrommet. Denzel Washington sa på Golden Globe utdelingen i etterkant av filmens premiere at han hadde brukt mange timer på YouTube til research av hvordan man spiller full, noe som tydeligvis har gitt avkastning.  En annen skikkelse som fortjener å bli omtalt er Nicole (Kelly Reilly). Hun gir en god portrettering av en rusmisbruker som ønsker en helomvending. Denzels eksentriske langer og venn Harling (John Goodman) gjør en svært god rolletolkning og representerer det meste av humor i filmen. En annen karakter som får seerne til å trekke på smilebåndet er kreftpasient Mark Mellon (Tommy Kane). På tross av sin lille rolle leverer han en minneverdig opptreden. Den seriøse siden er det advokaten (skuespiller) og politimann (skuespiller) som står for. Sammen utgjør de en dynamisk duo som gjør alt i sin makt for å få Whitaker fri fra beskyldninger og rusmisbruk.

Flight er en fargesprakende og underholdende film. Robert Zemeckis tar deg med på en turbulent reise som til tider har lange tomrom med mye alkoholpreget dialog, men det fine med filmen er at på høyden leverer den til de grader. Fra det som ser ut til å bli en klassisk heltefortelling, brytes heller hovedpersonen såpass mye ned gjennom sine besøk til fortiden og nåtiden at han mister kontroll. Fra mannen bak Tilbake til Fremtiden mister han litt grepet om fortellingen til tider, men filmen reddes av gode skuespillere og flotte filmeffekter.

Zemeckis gjør en briljant jobb med å ta opp vanskelige situasjoner for så å utforske de med en forankring i karakterenes personlighet. Et godt eksempel er hvor iherdig alle rundt kapteinen lyver for å beskytte hans nye heltestatus. Kapteinen selv tigger også om at ingen forteller sannheten rundt hans almenntilstand morgenen flyet tok av. På tross av dette klarer han ikke å legge alkoholen på hyllen og sannheten kommer frem til slutt på en velregissert, amerikansk måte. Zemeckis har klart å lage en film hvor man føler både motbyd og medfølelse, noe som nøstes godt sammen av hendelsesforløpet. Kjent for både Cast Away, Polarekspressen og Forrest Gump, kan Flight nå legges til som en del av hans flotte repertoar.

Flight er absolutt verdt å få med seg hvis du liker fabelaktige og neglebitende spesialeffekter, virkelighetstro skuespill og en film som tar opp vanskelige spørmål på en fremragende måte.

P.S: Om du er redd for å fly, vil ikke skrekken bli dempet av å se denne filmen.

<div class="video-shortcode">
</div>