---
id: 8235
title: Fortjener mer annerkjennelse
date: 2012-11-29T15:39:26+00:00
author: Hans-Kristian Rangnes
layout: revision
guid: http://filmbloggen.net/2012/11/29/8225-revision-6/
permalink: /2012/11/29/8225-revision-6/
---
**Black Death er en film som du sikkert ikke har hørt om. Til tross for et lite budsjett så er dette en skjult juvel som hadde fortjent mye mer.**

**Originaltittel:** Black Death**  
**Kategori:** **Drama / Fantasy**  
**Regi:** **Christopher Smith  
****Spilletid:** **1 time og 42 minutter**  
**Skuespillere:** **John Lynch, David Warner, Sean Bean, Andy Nyman, Tim McInnerny, Eddie Redmayne, Carice van Houten, Johnny Harris, Kimberley Nixon,Tygo Gernandt<span class="Apple-style-span" style="font-weight: 800"><br /> </span><!--more-->

**<a href="http://filmbloggen.net/2012/11/29/fortjener-mer-annerkjennelse/blackdeath_009_682_1032865a/" rel="attachment wp-att-8226"><img class="alignnone size-large wp-image-8226" src="http://filmbloggen.net/wp-content/uploads//2012/11/blackdeath_009_682_1032865a-620x363.jpg" alt="" width="620" height="363" /></a>  
Sean Bean kjenner vi som Boromir i Ringenes Herre og som Ned Stark i Game of Thrones.** Han er for meg en skuespiller som fortjener mer kreditt enn det han får. Kul type, som ser ut til å passe inn i middelalderen! Eddie Radmayne derimot har nok ikke så veldig mange hørt om. Han er en engelsk skuespiller som ikke har slått igjennom skikkelig enda. Men jeg forutser at vi kommer til å se mye mer av han etter Les Misérables. Der spiller han nemlig Marius. Redmayne gjør en kjempejobb i Black Death og det er en type du bør se etter i fremtiden. Filmen ble bare sendt på to kinoer i USA og hadde et veldig beskjedent budsjett. Men det er noe jeg måtte finne ut av via research, fordi det legger du så absolutt ikke merke til i løpet av filmen.

**Black Death er satt til 1348 og handler om svartedøden som herjer gjennom Storbrittania.** Ulric spilt av Sean Bean er utsendt fra biskopen på grunn av rykter om at det er en landsby som har sluppet unna denne forferdelige sykdommen. Han rekrutterer en ung monk spilt av Eddie Radmayne for å føre han og hans soldater til denne landsbyen for å finne ut hvorfor. Det viser seg at landsbyen har sagt nei til Gud og vekker til live de døde.

**Black Death er vanvittig velspilt og karakterene er komplekse.** Selv om Ulric er en fanatiker som tror selv han er blitt sendt av Gud har han flere sider ved seg. En dyp personlighet som jeg gjennom hele filmen var interessert i å vite noe om. Dette gjelder alle de involverte og det gjør at man lever seg mer med i filmen enn man normalt ville gjort. Selv de mest brutale av soldatene virker menneskelige og dette hever filmen betraktelig.

**Manuset og dialogen er også veldig godt gjennomført.** Det blir aldri kjedelig og historien har en god fremgang. Skuespillerprestasjonen til Sean Bean er som alltid sinnsykt bra! Mannen leverer alltid overbevisende og han drar resten av de ukjente fjesene frem i lyset. Alle gjør en kjempejobb! Jeg elsker at det ikke er noen Hollywood-kjekkaser, men ekte menn med vorter og mye hår. Dette sammen med gode spesialeffekter får meg til å tro at jeg ser en gigantisk film med et massivt budsjett. Dette er vanvittig imponerende til å være en film med nogenlunde lite budsjett.

**Filmen har selvfølgelig noe fokus på kristendom og religion.** Men jeg vil heller si at det er en film om et menneskes natur. Black Death anbefales på det sterkeste!