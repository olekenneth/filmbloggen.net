---
id: 4875
title: Galgenhumoristisk kortfilm om prestasjonsangst
date: 2012-07-05T16:19:53+00:00
author: Ingvild A. Jansen
layout: revision
guid: http://filmbloggen.net/2012/07/05/4818-revision-22/
permalink: /2012/07/05/4818-revision-22/
---
<p style="text-align: left">
  <strong>Identiteten vår er ofte så sterkt knyttet til studier eller jobb at når vi ikke helt vet hva vi vil gjøre, så føler vi gjerne at vi ikke helt vet hvem vi <em>er</em> engang.</strong>
</p>

<p style="text-align: left">
  <strong>Originaltittel:</strong> Fröken Märkvärdig & Karriären<br /> <strong>Kategori:</strong> Drama/Komedie, Animasjonsfilm, Kortfilm<br /> <strong>Regi:</strong> Joanna Rubin Dranger<br /> <strong>Skuespillere: </strong>Vanna Rosenberg, Ewa Fröling, Johan Rabaeus, David Dencik, Claire Wikholm, Ann Petrén, Michelle Meadows & Katarina Cohen, Carl Johan De Geer<br /> <strong>Spilletid:</strong> 29,5 minutter
</p>

<p style="text-align: left">
  <a href="http://filmbloggen.net/?attachment_id=4826" rel="attachment wp-att-4826"><img class="aligncenter size-large wp-image-4826" src="http://filmbloggen.net/wp-content/uploads//2012/07/Fröken-Märkvärdig-i-baren-620x437.jpg" alt="" width="620" height="437" /></a>
</p>

<p style="text-align: left">
  <em>Bilde: Joanna Rubin Dranger, Lisbeth gabrielsson Film AB, A Man & Ink, Bullitt Film</em>
</p>

<p style="text-align: left">
  En høstkveld i fjor satt jeg for en gangs skyld og så på TV da jeg snublet over en kortfilm på SV2 som jeg aldri hadde hørt om. Den var helt annerledes enn noe annet jeg hadde sett på lenge, og fanget oppmerksomheten min fra første sekund. <em>Fröken Märkvärdig & Karriären</em> er en svensk prisvinnende animasjonsfilm som er basert på en tegneserie av Joanna Rubin Dranger. I følge den offisielle nettsiden, er <em>Fröken Märkvärdig & Karriären</em> en ”galgenhumoristisk animert film om indre demoner, overveldende foreldrekrav og karrieremessig sammenbrudd” (her oversatt fra svensk).
</p>

<p style="text-align: left">
  <strong>Fröken Märkvärdig vil bli kunstner, og går fra det ene prosjektet til det andre</strong>, begynner på kunststudier, slutter på kunststudier, får problemer med å få relevant arbeid, prøver å bli forfatter— og går underveis også fra den ene depresjonen til den andre, mens hun veksler mellom å prøve å fremstå som vellykket, å legge ut om sine problemer til kreti og pleti og å isolere seg totalt. Fordi psykologen hennes, fremstilt som en trekkoppbar maskin, er i alle fall ikke til noe hjelp.
</p>

<div class="video-shortcode">
</div>

_Klipp fra filmen, med engelske undertekster._

**Filmen handler om prestasjonsangst,** **om å sammenligne sitt eget liv, karriere og utdanning med andres** og føle seg utilstrekkelig, om press fra familie og venner, og om bekymringene som følger med det å ikke vite helt nøyaktig hva en vil studere eller hva en vil bli. Identiteten vår er ofte så sterkt knyttet til studier eller jobb at når vi ikke helt vet hva vi vil gjøre, så føler vi gjerne at vi ikke helt vet hvem vi _er_ engang.

**Hvis man går på et studium hvor man ikke utdanner seg til spesifikke yrkesveier, og spesielt hvis man vil bli noe kreativt eller allerede holder på med et kreativt yrke**, er ikke valgene våre eller nytten av utdanningen vår like åpenlyse som de kanskje er i forhold til andre karrieredrømmer eller ved andre mer matnyttige studium. Mange tør sikkert ikke engang å nevne at de vil bli for eksempel kunstner, sanger, forfatter, danser, klesdesigner, tegneserietegner, programleder og så videre, av frykt for enten ikke å bli tatt seriøst eller bli sett på som urealistisk eller umoden. Kanskje spesielt her i Norge, hvor klisjéen Janteloven fremdeles står sterkt, enten vi har lyst å innse det eller ikke.

**Men for all del, denne kortfilmen er ikke et talerør for sytende kreative** som klandrer sin mangel på suksess på resten av samfunnet; her passer man på å kritisere den håpefulle kunstner/forfatteren like mye som omgivelsene hennes. Hun mangler for eksempel evne til å ta imot velmenende hjelp fra kjæresten, og er paradoksalt men menneskelig nok altfor hard mot seg selv samtidig som hun har innslag av optimistiske, men urealistiske ambisjoner.

<div class="mceTemp">
  <a href="http://filmbloggen.net/?attachment_id=4825" rel="attachment wp-att-4825"><img class="aligncenter size-large wp-image-4825" src="http://filmbloggen.net/wp-content/uploads//2012/07/Fröken-Märkvärdig-drömmer-om-Hyllowood-620x348.jpg" alt="" width="620" height="348" /></a></p> 
  
  <p>
    Bilde: Joanna Rubin Dranger, Lisbeth gabrielsson Film AB, A Man & Ink, Bullitt Film
  </p>
  
  <p>
    <strong>Fröken Märkvärdig & Karriären</strong>illustrerer alle disse problemene perfekt, med en imponerende balansegang mellom humor og alvor. Den enkle animasjonen, hvor Frøken Merkverdig morfer fysisk mellom forskjellige roller, størrelser og høyere og lavere grader av ytre skjønnhet, reflekterer sinnsstemningen til hovedpersonen veldig effektivt. Jeg vil også nevne at stemmeskuespillernes sterke bidrag kommer ubehagelig nært virkeligheten og gir nesten frysninger på ryggen, samtidig som de klarer å få oss til å le. Mange vil nok kunne kjenne seg igjen i Frøken Merkverdig, uansett om de er kvinner eller menn. Blant annet vil sikkert hennes tragikomiske møte med den svenske versjonen av arbeidsformidlingen NAV få mange til å nikke anerkjennende.Filmen er tilgjengelig for kjøp på <strong><a title="Folkets bio" href="http://folketsdvd.se/animerat/froken-markvardig-och-karriaren" target="_blank">nettsidene til Folkets bio.</a></strong>
  </p>
  
  <p>
    Her finner du den svenske<strong> <a title="Offisiell nettside" href="http://frokenmarkvardigochkarriaren.se/" target="_blank">offisielle nettsiden</a>,</strong> med filmtrailere. Det finnes også <strong><a title="Engelsk side" href="http://frokenmarkvardigochkarriaren.se/?lang=en" target="_blank">en engelsk</a> </strong>og <strong><a title="Dansk side" href="http://frokenmarkvardigochkarriaren.se/?lang=da" target="_blank">en dansk</a> </strong>versjon av den samme nettsiden.
  </p>
  
  <p>
    Denne anmeldelsen ble publisert for første gang den 24. oktober 2011 på studentmagasinet Atriums blogg. Denne versjonen har blitt omskrevet for Filmbloggen.net.
  </p>
</div>