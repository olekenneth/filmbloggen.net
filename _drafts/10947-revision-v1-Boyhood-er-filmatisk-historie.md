---
id: 10954
title: Boyhood er filmatisk historie
date: 2014-08-20T15:40:07+00:00
author: Per Morten Mjølkeråen
layout: revision
guid: http://filmbloggen.net/2014/08/20/10947-revision-v1/
permalink: /2014/08/20/10947-revision-v1/
---
**Boyhood er en film med et enormt ambisjonsnivå, hvor vi følger skuespilleren Ellar Coltrane fra han er fem til atten år.** 

[<img src="http://filmbloggen.net/wp-content/uploads/2014/08/Boyhood-620x412.jpg" alt="Boyhood" width="620" height="412" class="alignnone size-large wp-image-10951" />](http://filmbloggen.net/wp-content/uploads/2014/08/Boyhood.jpg)

Regissør Richard Linklater gir oss tolv års verdt med vekst, opplevelser og følelser, komprimert ned til en spillefilm på omtrent tre timer. Det er et såpass grandiost filmprosjekt at fremtidens filmhistorikere allerede har funnet frem tastaturet for å skrive den inn i bøkene sine. Det faktum at den briljerer utenfor sitt konsept, er dog grunnen til at den bør hylles i dag.

Ellar Coltrane spiller Mason, og vi følger ham fra barnehage til universitetet, og får være en flue på veggen i hans liv i alle disse årene. Hans mor spilles av Patricia Arquette, mens Ethan Hawke spiller faren, og Richard Linklaters egen datter spiller storesøsteren, Samantha. Slik har vi det faste rollegalleriet på plass.

Hovedgrunnen til at _Boyhood_ fungerer er at den er ekte og åpen ovenfor sine karakterer. Det er &laquo;coming of age&raquo;-filmen, og vil uten tvil være med på å definere den høyst populære sjangeren i mange år fremover. Det er ikke bare Mason som vokser og blir eldre, men også hans mor, far og søster. Vi ser Ethan Hawke vokse fra å være Hawke anno _Before Sunrise_, til å bli Hawke anno _Before Midnight_ på bare 165 minutter. Eksponentielt med hans utseende og alder, vokser også far og sønn-forholdet gjennom filmen, og sementerer _Boyhood_ som en gripende skildring av hvordan et distanseforhold mellom en far og hans sønn vil påvirke dem begge. Heldigvis begrenser ikke filmen seg til dette &#8211; til tross for at Linklater og Hawke har kommentert deres egne far og sønn-forhold som inspirasjonskilde &#8211; men den handler i sin helhet om livet. Alt livet gir og tar bort. Mason vokser opp og vil gjerne se foreldrene finne tilbake til hverandre, men filmen blir aldri en typisk &laquo;la oss få foreldrene våre tilbake ilag&raquo;-coming of age. Masons kjærlighetsliv på videregående blir aldri en typisk &laquo;la meg miste jomfrudommen min&raquo;-coming of age, for _Boyhood_ leter ikke etter de dramatiske &#8211; høyst filmpotensielle &#8211; øyeblikkene i livet, den bare avbilder det som kommer til karakterene.

Hva som kommer til dem blir bestemt av skuespillerne. Coltrane og resten av rollegalleriet har fått stor frihet til å utarbeide sine egne karakterer, og på grunn av dette føles det sjeldent som om vi ser på en fiksjonsfilm, men heller et subtilt Truman Show, hvor familien er attraksjonen. Coltrane utviklet en interesse for fotografi, og godt ut i filmen blir det en av Masons store interesser.

Vi blir knyttet til Mason og hans familie, og filmen fungerer som et fint refleksjonsportrett av våre egne liv. For undertegnede &#8211; en snart 20 år gammel mann &#8211; er livet til Mason sterkt å følge, fordi det gir såpass mange assosiasjoner til mitt eget. For eldre mennesker vil også Arquette og Hawkes fungere som sterke refleksjoner av ens eget liv, og det ligger mye i hvordan _Boyhood_ er et blikk på fortiden &#8211; men presentert som et samtidsportrett.

Linklater får lov å boltre seg med store og små historiske hendelser og begivenheter, og avbilder dem som en del av nåtiden. Det amerikanske valget som førte til Barack Obamas seier, men også ting som en Harry Potter bok-lansering og en diskusjon om Star Wars-filmene i forbindelse med ett av spillene som ble lansert på midten av 00-tallet. Disse scenene blir nostalgisk for oss, men utføres med så lite anstrengelse, at det ikke faller over i å bli overfladisk &#8211; som så mange andre filmer som spiller på disse følelsene.

_Boyhood_ er såpass unik som filmatisk prosjekt, at det føles feil å kalle det en enkel film, men det er akkurat hva _Boyhood_ er. Det er en film som gir oss livet, og vi får æren av å følge det i underkant av tre timer, og å ta farvel når skjermen blir svart er like hjerteskjærende for oss som karakterenes siste farvel før Mason flytter ut.

<span class='embed-youtube' style='text-align:center; display: block;'></span>