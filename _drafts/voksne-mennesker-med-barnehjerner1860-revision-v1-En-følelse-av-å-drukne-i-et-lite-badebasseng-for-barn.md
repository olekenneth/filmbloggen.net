---
id: 1871
title: En følelse av å drukne i et lite badebasseng for barn
date: 2012-01-13T14:04:00+00:00
author: brennum
layout: revision
guid: http://filmbloggen.net/2012/01/13/1860-revision-10/
permalink: /2012/01/13/1860-revision-v1/
---
**GROWN UPS******

**Sperr øynene, barriker ørene og stapp en sokk i kjeften for sikkerhets skyld, denne filmen vil påføre deg ubegripelig stor skade dersom du våger å se den.**

Regi: Dennis Dugan  
Skuespillere: Adam Sandler, Salma Hayek, Kevin James, David Spade, Chris Rock, Rob Schneider, Steve Buscemi  
Spilletid: 102 min

<img style="padding-right: 8px;padding-top: 8px;padding-bottom: 8px" src="http://p3.no/filmpolitiet/wp-content/uploads/2010/09/Grown-ups-bilde-1.jpg" alt="" width="629" height="373" /> 

Til å begynne med vil jeg bare si at jeg var ved et sårbart punkt da jeg så denne filmen, mine radarer var slått av og jeg visste ikke selv hva jeg begikk meg ut på. Filmen handler i all hovedsak om en vennegjeng, en unormal og dysfunksjonell vennegjeng, visstnok. Hver karakter er like dum som dummingene fra &laquo;Dumb & Dumber&raquo;. Etter mange år ifra hverandre, møtes de endelig igjen i begravelsen til basketballtreneren deres, deres store idol. Etter en tårefattig begravelse drar de videre til en stor hytte, hvor de alle sammen skal feire en høytid vi ikke har i Norge. Let the stupidness begin!

Alt som skjer videre i filmen er ufattelig unødvendig og usannsynlig lite meningsfylt. Det oppstår på inget tidspunkt noen form for konflikt mellom karakterene eller i det hele tatt noen problematikk som karakterene må gjennom for å bli smartere i slutten av filmen. Neida, de bare valser avgårde på dumme ekskursjoner til vannparker. Og det eneste du får se er: sakte film av bølger og vanndråper som samkjøres i harmoni med hverandre, og mennesker som utstråler ren naivitet idet de sklir nedover vannskliene.

Det jeg prøver å si er at denne filmen mangler alt det en slik film behøver og trenger for å i det hele tatt ha noen verdi. Den har ingen verdi, den er ett eneste stort antiklimaks. Man sitter å venter på at noe skal skje, men det skjer aldri noen ting. Det er utrolig frustrende å sitte å se på uttalige mange forsøk av skuespillerne på å være morsom, og det blir skivebom hver bidige gang. Det spiller ingen rolle hvor mange komikere du prøver å redde denne filmen med, den er et synkende skip. Denne filmen tar også &laquo;slapstick&raquo; humoren til ekstreme høyder. Klomser som slår seg har aldri vært så umorsomt! I en sekvens får Rob Schneider en pil i foten, ved et uhell, og det var for meg høydepunktet i hele filmen. Regissøren bak denne filmen er blant annet kjent for sine tidligere sammarbeid med Adam Sandler i &laquo;Happy Gilmore&raquo; og &laquo;I now Pronounce You Chuck & Larry&raquo;. To filmer som vi godt kunne greid oss uten. Jeg håper for all del at min mening om denne filmen får deg til å vike langt unna denne massive svulsten av en film. Den har svekket min tillit til amerikanske komedier generelt. HOLD DERE UNNA!