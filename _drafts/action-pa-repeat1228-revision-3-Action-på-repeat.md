---
id: 1239
title: Action på repeat
date: 2011-10-02T17:55:44+00:00
author: Hans-Kristian Rangnes
layout: revision
guid: http://filmbloggen.net/2011/10/02/1228-revision-3/
permalink: /2011/10/02/1228-revision-3/
---
**[Source Code](http://www.imdb.com/title/tt0945513/) har kommet ut på både DVD og Blu-Ray nå, og dette er en film de fleste bør få med seg. **

[<img class="alignnone size-full wp-image-1229" src="http://filmbloggen.net/wp-content/uploads//2011/10/sc.jpg" alt="" width="600" height="375" />](http://www.moviedeskback.com/wp-content/uploads/2011/03/Source-Code-wallpapers-4.jpg)

En action thriller sentrert rundt en soldat som våkner opp i kroppen til en ukjent mann, han oppdager at han er en del av et oppdrag for å stoppe en bombe som er på vei til Chicago.

Filmen kan til tider være ganske forvirrende, og publikum vet like lite som hovedkarakteren selv. Dette er på ingen måte en vanlig action film, og jeg vil si at det er ganske lite &laquo;action&raquo; til å kunne passe inn  i sjangeren sin. Men at den er spennende kan man ikke si noe på. Filmen baserer seg på at man går igjennom de samme åtte minuttene om og om igjen, helt til Colter Stevens klarer sitt oppdrag.

Historien i seg selv er faktisk ganske original, og den klarer å opprettholde spenningsfaktoren selv om den utspiller seg på nesten bare to locations. Noe som selvfølgelig gjør denne filmen spennende er dens måte å holde mye av historien skjult for oss seere, og at man finner ut av ting i løpet av handlingen. Det skal også sies at dette er en film man nyter best første gangen man ser den. Mye av mysteriet blir litt ødelagt andre gang.

Gyllenhaal gjør en flott skuespillerprestasjon i denne filmen, og den er definitivt god fredagsunderholdning.