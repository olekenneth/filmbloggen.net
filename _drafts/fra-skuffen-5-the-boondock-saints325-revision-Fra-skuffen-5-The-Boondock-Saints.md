---
id: 710
title: 'Fra skuffen #5: The Boondock Saints'
date: 2011-05-16T14:27:39+00:00
author: Ole-Kenneth
layout: revision
guid: http://filmbloggen.net/2011/05/16/325-revision/
permalink: /2011/05/16/325-revision/
---
**Hvem sier at alle gode action-filmer må være en høybudsjetts hollywood-film?**  
[<img class="alignnone size-medium wp-image-326" src="http://filmbloggen.webalive.no/files/2011/05/boondocks_brothers.jpg?w=300" alt="" width="582" height="388" />](http://filmbloggen.webalive.no/files/2011/05/boondocks_brothers.jpg)  
**Originaltittel:** The Boondock Saints**  
Kategori:** Action/Drama  
**Spilletid:** 1 time og 42 minutter  
**Regissør:** Troy Duffy  
**Med:** Willem Dafoe, Sean Patrick Flanery og Norman Reedus****

Jeg vet at begrepet kultfilm er et som blir brukt veldig mye og i mange tilfeller blir brukt helt feil. Men The Boondock Saints er en av de beste indiefilmene (lavbudsjett) som noensinne er lagd og har blitt en slags undergrunns kultfilm som mange har fått med seg. Dette er en actionfilm med stor &laquo;A&raquo;, men det er ingen typisk &laquo;la oss skyte alle sammen&raquo;-film. Den er så vanvittig mye mer komplisert enn det.

The Boondock Saints handler om de to irene Connor og Murphy MacManus som etter å ha drept tre medlemmer av den russiske mafiaen, som truer deres gode kamerat, mener at de får et tegn fra Gud at de skal drepe i hans navn. Og sånn starter de med å jakte og henrette undergrunnen i Boston. Her finnes det ingen gråsoner og er man kriminell er man kriminell. Det tar ikke lang tid før den homofile FBI-agenten Paul Smecker (spilt perfekt av Willem Dafoe) er på jakt etter de og de må bli smartere og smartere i sin utførelse av drapene.

Men det er jo selvfølgelig ikke bare FBI og politiet som vil ha tak i de. Det er jo mafiaen også, de skal jo ikke ha noe av at de blir jaktet på. Og sånn starter et trekantdrama med kjappe replikker og vanvittig godt skuespill. Det er veldig lite blod i denne filmen og det er det som gjør at filmen klarte å bli lagd med et så lite budsjett som den ble. Det er også en dyp moralsk betydning i denne filmen. Når FBI-agenten Smecker kommer nærmere så klarer han ikke å riste av seg følelsen at det guttene driver med er riktig. Samfunnet trenger å ryddes opp i, og han blir mer og mer i konflikt med seg selv. Om han skal hjelpe de med å rydde opp i et gjennomsyra råttent samfunn eller om han skal få de bak lås og slå.

Filmen er også stappfull av quotes du bare er nødt til å spole tilbake på for å se en gang til. Du føler deg kanskje råtten for å heie på de, men du har ikke noe annet valg! Den har også en oppfølger som kom i 2009 som bygger videre på historien men som selvfølgelig ikke er like bra etter min mening.**</p> 

</strong>Til dere som fortsatt ikke er helt overbevist om at dette er en film for dere, så legger jeg ved en av de beste scenene i filmen.**  
** 

<div class="video-shortcode">
</div>