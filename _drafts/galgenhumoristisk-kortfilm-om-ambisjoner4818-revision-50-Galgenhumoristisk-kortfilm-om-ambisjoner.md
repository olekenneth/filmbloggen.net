---
id: 4930
title: Galgenhumoristisk kortfilm om ambisjoner
date: 2012-07-06T17:45:20+00:00
author: Hans-Kristian Rangnes
layout: revision
guid: http://filmbloggen.net/2012/07/06/4818-revision-50/
permalink: /2012/07/06/4818-revision-50/
---
<p style="text-align: left">
  <strong>Identiteten vår er ofte så sterkt knyttet til studier eller jobb at når vi ikke helt vet hva vi vil gjøre, så føler vi gjerne at vi ikke helt vet hvem vi <em>er</em> engang.</strong>
</p>

<p style="text-align: left">
  <strong>Originaltittel:</strong> Fröken Märkvärdig & Karriären<br /> <strong>Kategori:</strong> Drama/Komedie, Animasjonsfilm, Kortfilm<br /> <strong>Regi:</strong> Joanna Rubin Dranger<br /> <strong>Skuespillere: </strong>Vanna Rosenberg, Ewa Fröling, Johan Rabaeus, David Dencik, Claire Wikholm, Ann Petrén, Michelle Meadows & Katarina Cohen, Carl Johan De Geer<br /> <strong>Spilletid:</strong> 29,5 minutter
</p>

_Bilde: Joanna Rubin Dranger, Lisbeth gabrielsson Film AB, A Man & Ink, Bullitt Film_

<p style="text-align: left">
  <strong>En høstkveld i fjor satt jeg for en gangs skyld og så på TV da jeg plutselig snublet over en kortfilm på SVT2</strong> som fanget oppmerksomheten min fra første sekund. Dette var helt annerledes enn noe annet jeg hadde sett på lenge. <strong><em>Fröken Märkvärdig & Karriären </em></strong>(2010) er en svensk prisvinnende animasjonsfilm som er basert på en tegneserie av Joanna Rubin Dranger. I følge den offisielle nettsiden, er <em>Fröken Märkvärdig & Karriären</em> en ”galgenhumoristisk animert film om indre demoner, overveldende foreldrekrav og karrieremessig sammenbrudd” (her oversatt fra svensk).
</p>

<p style="text-align: left">
  <strong>Fröken Märkvärdig vil bli kunstner, og går fra det ene prosjektet til det andre</strong>, begynner på kunststudier, slutter på kunststudier, får problemer med å få relevant arbeid, prøver å bli forfatter— og går underveis også fra den ene depresjonen til den andre, mens hun veksler mellom å prøve å fremstå som vellykket, å legge ut om sine problemer til kreti og pleti og å isolere seg totalt. Psykologen hennes, fremstilt som en slags trekkoppbar dukke, er jo i alle fall ikke til noe hjelp.
</p>

<div class="video-shortcode">
</div>

_Klipp fra filmen, med engelske undertekster._

**Filmen handler om prestasjonsangst,** **om å sammenligne sitt eget liv, karriere og utdanning med andres** og føle seg utilstrekkelig, om press fra familie og venner, og om bekymringene som følger med det å ikke vite helt nøyaktig hva en vil studere eller hva en vil bli. Identiteten vår er ofte så sterkt knyttet til studier eller jobb at når vi ikke helt vet hva vi vil gjøre, så føler vi gjerne at vi ikke helt vet hvem vi _er_ engang.

**Hvis man går på et studium hvor man ikke utdanner seg til spesifikke yrkesveier, og spesielt hvis man vil bli noe kreativt eller allerede holder på med et kreativt yrke**, er ikke valgene våre eller nytten av utdanningen vår like åpenlyse som de kanskje er i forhold til andre karrieredrømmer eller ved andre mer matnyttige studium. Mange tør sikkert ikke engang å nevne at de vil bli kunstner, sanger, forfatter, danser, klesdesigner, illustratør, journalist eller programleder og så videre, av frykt for enten ikke å bli tatt alvorlig eller bli sett på som dagdrømmende, upraktisk, lat eller umoden. Kanskje spesielt her i Norge, hvor klisjéen Janteloven fremdeles står sterkt, enten vi har lyst å innse det eller ikke.

**Men for all del, denne kortfilmen er ikke et talerør for sytende kreative** som skylder sine nederlag på resten av samfunnet; her passer man på å kritisere den håpefulle kunstner/forfatteren like mye som omgivelsene hennes. Hun mangler for eksempel evne til å ta imot velmenende hjelp fra kjæresten, og er paradoksalt men menneskelig nok altfor hard mot seg selv og selvmedlidende samtidig som hun har innslag av optimistiske, men totalt urealistiske ambisjoner.

<a href="http://filmbloggen.net/2012/07/06/galgenhumoristisk-kortfilm-om-ambisjoner/froken-markvardig-drommer-om-hyllowood/" rel="attachment wp-att-4825"><img class="alignnone size-large wp-image-4825" src="http://filmbloggen.net/wp-content/uploads//2012/07/Fröken-Märkvärdig-drömmer-om-Hyllowood-620x348.jpg" alt="" width="620" height="348" /></a>  
_Bilde: Joanna Rubin Dranger, Lisbeth gabrielsson Film AB, A Man & Ink, Bullitt Film_

<div class="mceTemp">
  <p>
    <em>Fröken Märkvärdig & Karriären </em><strong>illustrerer alle disse problemene perfekt</strong>, med en imponerende balansegang mellom humor og alvor. Den enkle animasjonen, hvor Frøken Merkverdig morfer fysisk mellom forskjellige roller, størrelser og høyere og lavere grader av ytre skjønnhet, reflekterer sinnsstemningen til hovedpersonen veldig effektivt. Jeg vil også nevne at stemmeskuespillernes sterke bidrag kommer ubehagelig nært virkeligheten og gir nesten frysninger på ryggen, samtidig som de klarer å få oss til å le. Mange vil nok kunne kjenne seg igjen i Frøken Merkverdig, uansett om de er kvinner eller menn. Blant annet vil sikkert hennes tragikomiske møte med den svenske versjonen av arbeidsformidlingen NAV få mange til å nikke anerkjennende.
  </p>
  
  <p>
    <em>Fröken Märkvärdig & Karriären</em> er tilgjengelig for kjøp hos for eksempel <strong><a href="http://cdon.se/film/fr%C3%B6ken_m%C3%A4rkv%C3%A4rdig_%26_karri%C3%A4ren-11867785" target="_blank">CDON</a></strong> og <strong><a title="Folkets bio" href="http://folketsdvd.se/animerat/froken-markvardig-och-karriaren" target="_blank">Folkets bio.</a> </strong>Vær oppmerksom på at prisen varierer veldig.
  </p>
  
  <p>
    Her finner du den svenske<strong> <a title="Offisiell nettside" href="http://frokenmarkvardigochkarriaren.se/" target="_blank">offisielle nettsiden</a>,</strong> med filmtrailere. Det finnes også <strong><a title="Engelsk side" href="http://frokenmarkvardigochkarriaren.se/?lang=en" target="_blank">en engelsk</a> </strong>og <strong><a title="Dansk side" href="http://frokenmarkvardigochkarriaren.se/?lang=da" target="_blank">en dansk</a> </strong>versjon av den samme nettsiden. Filmen finnes dessverre ikke på norsk.
  </p>
  
  <p>
    <em>Denne anmeldelsen ble publisert for første gang den 24. oktober 2011 på studentmagasinet Atriums blogg. Denne versjonen har blitt omskrevet for Filmbloggen.net.</em>
  </p>
</div>