---
id: 7232
title: Monstre for hele familien
date: 2012-09-27T14:22:22+00:00
author: Hans-Kristian Rangnes
layout: revision
guid: http://filmbloggen.net/2012/09/27/7190-revision-29/
permalink: /2012/09/27/7190-revision-29/
---
**Sjekk inn på Hotel Transylvania og bli en av gjestene blant Dracula og monstre som skjuler seg i mørke langt unna mennesker. Men er disse fryktinngytende skapningene egentlig noe å frykte? <!--more-->**

**Originaltittel:** Hotel Transylvania 2012  
**Sjanger:** Animasjon / Komedie / Familie  
**Regi:** Genndy Tartakovsky  
**Manus:** Peter Baynham  
**Skuespillere:** Adam Sandler, Andy Samberg, Selena Gomez, Kevin James, Fran Drescher, Steve Buscemi  
**Spilletid:** 1 time, 31 minutter

<a href="http://filmbloggen.net/2012/09/27/monstre-for-hele-familien/hotel-transylvania-04/" rel="attachment wp-att-7194"><img class="size-large wp-image-7194 alignnone" src="http://filmbloggen.net/wp-content/uploads//2012/09/hotel-transylvania-04-620x334.jpg" alt="" width="620" height="334" /><br /> </a>_Bilde: Sony Pictures Animation, Columbia Pictures_ 

**Dracula (Adam Sandler) har bygget et gedigent hotell langt vekk fra menneskenes verden.** Dette er et feriested for monstre, og et trygt hjem for hans datter Mavis (Selena Gomez). Dracula som alle de andre monstrene er livredd for mennesker, så når unggutten Jonathan (Andy Samber) snubler inn på hotellet, får Dracula hendene fulle. Ikke bare må han holde Jonathan skjult for gjestene, men han må også holde unggutten langt unna Mavis.

**Dette er en morsom film med mange flotte karakterer.** Alle monstrene har sin særegne personlighet som gir liv til filmen. Frankenstein (Kevin James) er så redd for å fly, at han sender seg selv via posten.  Når Kokken har en rotte som har evnen til å lukte mennesker, blir det vanskelig for Dracula som prøver å gjemme Jonathan. Som stor zombiefan, falt jeg pladask for denne historien. Filmen er utrolig morsomt og godt laget.  Jeg følte med hele gjengen der de trasket rundt på hotellet sitt mens de gryntet ut små ord og gjorde som de fikk beskjed om.

**Jeg setter pris på alle de små detaljene som henviser til de originale filmene.** Som Draculas røde øyne når han hypnotiserer og Frankensteins frykt for ild.

<p style="text-align: center">
  <a href="http://filmbloggen.net/2012/09/27/monstre-for-hele-familien/hotel-transylvania-02/" rel="attachment wp-att-7192"><img class="aligncenter size-large wp-image-7192" src="http://filmbloggen.net/wp-content/uploads//2012/09/hotel-transylvania-02-620x334.jpg" alt="" width="620" height="334" /></a><em>Bilde: Sony Pictures Animation, Columbia Pictures </em>
</p>

**Det som drar denne filmen litt ned, er nok det velkjente dramaet mellom den overbeskyttende faren med en datter som er klar for å oppleve verden og finne kjærligheten.** Det som gjør historien litt annerledes er at Jonathan langt fra er noen drømmeprins. Men han er en viktig karakter som skaper mye liv og røre gjennom filmen. Det er han som får monstrene til å piffe oppunder sine gamle tradisjoner.

**Genndy Tartakovsky er kjent blant annet for tv serier som Samurai Jack (2001), The Powerpuff Girls (1998) og Dexter&#8217;s Laboratory (1996).**** **For sistnevnte vant han i 2001 prisen World Animation Celebration for beste tv spesial**.** Genndy ønsket ikke å lage en animasjonsfilm som var for virkelighetsnær, heller det stikk motsatte. Det har han fått til med snakkende ”ikke forstyrr” krympehoder, bingokuler som er talende hodeskaller, zombier som pikkoloer og ridderrustninger som fungerer som sikkerhetsvakter på hotellet.

**For meg som er veldig glad i disse gamle monstrene er dette en fantastisk morsom og bra gjennomført animasjonsfilm for hele familien. ** Den er langt fra skremmende, heller mer koselig. Du trenger ikke være noen stor fan av monstre for å få glede av denne filmen, da den er både sjarmerende og kjærlig med masse god humor. Anbefales på det varmeste, selv om jeg vil foreslå å se den på engelsk, fordi en god del av humoren forsvinner på norsk.

<div class="video-shortcode">
</div>