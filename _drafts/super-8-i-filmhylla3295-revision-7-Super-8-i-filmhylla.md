---
id: 3681
title: Super 8 i filmhylla!
date: 2012-05-23T09:56:38+00:00
author: Anja Charlotte
layout: revision
guid: http://filmbloggen.net/2012/05/23/3295-revision-7/
permalink: /2012/05/23/3295-revision-7/
---
En film om en ung helt og et svært monster, godt miksa sammen med gode spesialeffekter og dramatisk musikk.

Bilde

Filmen tar oss med tilbake i tid til året 1979. En gjeng med unger er i gang med å filme en zombiefilm og en kveld, mens de er ute ved en gammel jernbanestasjon og filmer, blir de vitne til en togavsporing som gjengen såvidt kommer seg levende ut av. I alt kaoset har også filmkameraet stått og gått, og fått med seg at godstoget ikke flyttet på vanlig gods.

Videre i historien blir vi med gjengen mens de fortsetter innspillingen av filmen sin, og bruker landsbyen som filmlocation etter at militæret plutselig har inntatt byen. Samtidig begynner en politimannen å skjønne at noe er på gang.

Den røde linjen gjennom Super 8 er unge Joe Lamb. Han er hovedpersonen og vi følger han fra start til slutt, og vi får vite bakgrunnshistorien hans med hans far, som også er politimannen. Vi får vite at moren døde i en forferdelig arbeidsulykke og at faren legger skylda på en av arbeiderne som ikke hadde møtt opp den dagen.

Det gjør det ikke noe bedre at Joe i tillegg er forelsket i arbeiderens datter Alice, som også er en av vitnene til togkrasjet.

Filmen er en god blanding av drama, konflikter, spenning, togkrasj, spesialeffekter, ung kjærlighet og vennskap. Den har det meste. Den har sjarm og er spennende og ikke minst moral. Og hele tiden bygger den opp historien og leder seeren nærmere og nærmere løsningen på hva slags monster det er som har inntatt gatene i denne lille byen.

Først fikk jeg veldig &laquo;cloverfield&raquo;-følelse av filmen. Det er liksom et monster der, men du får ikke se hva det er eller hvordan den ser ut. Bare en mørk, stor skikkelse som kidnapper mennesker og stjeler det meste av elektronikk i byen. Men etterhvert som trådene løsner, får man vite mer og mer om monsteret og beboerne i byen og det bygger seg opp mot klimaks.

Slutten av filmen, ender på en måte som jeg egentlig ikke helt forventa først. Men samtidig var det ikke overraskende heller. Likevel er det selve sjarmen av filmen, og bruken av musikken for å skape stemning, som gjør at jeg må følge med til siste slutt.

Så denne filmen anbefales sterkt. Det er en fin film for 13 år og oppover. Filmen har noen skvettescener (noe som er viktig for en monsterfilm), men er anbefalt hvis man liker filmer med spesialteffetmonstre og historier om unge helter. Denne er verdt pengene, selv om filmen ikke har fått så alt for mye omtale.