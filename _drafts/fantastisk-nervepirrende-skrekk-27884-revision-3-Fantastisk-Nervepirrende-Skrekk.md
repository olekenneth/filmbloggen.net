---
id: 7890
title: Fantastisk Nervepirrende Skrekk
date: 2012-10-31T12:05:42+00:00
author: Karina
layout: revision
guid: http://filmbloggen.net/2012/10/31/7884-revision-3/
permalink: /2012/10/31/7884-revision-3/
---
**Originaltittel:** Sinister  
**Sjanger:** Thriller / Overnaturlig skrekk  
**Regi:** Scott Derrickson  
**Manus:** Scott Derrickson, C. Robert Cargill  
**Skuespillere:** Ethan Hawke, Juliet Rylance, Fred Dalton Thompson, James Ransone, Michael D’Addario, Clare Foley  
**Spilletid:** 1 time, 50 min

<p style="text-align: center">
  <a href="http://filmbloggen.net/?attachment_id=7886" rel="attachment wp-att-7886"><img class="aligncenter size-large wp-image-7886" src="http://filmbloggen.net/wp-content/uploads//2012/10/sinister-bilde-02-620x413.jpg" alt="" width="620" height="413" /></a><em>Summit Entertainment</em>
</p>

**Elisson Oswalt (Ethan Hawke) skriver bøker om kriminalsaker fra virkeligheten.** Nå som han skal starte på ny bok, flytter han familien til et nytt hus hvor de tidligere eierne ble brutalt drept. Dette er noe han holder skjult for både konen Tracy (Juliet Rylance) og deres barn. Mens han driver og gjennomgår huset finner han en boks merket hjemmevideoer som inneholder fem super 8 (filmformat på 8mm) filmer. Elisson får seg et stort sjokk når han går igjennom filmene, det viser seg at hver film inneholder grusomme mord begått på fem forskjellige familier. Den nyeste filmen er av de siste eierne av huset Elisson og familien nettopp har flyttet inn i. Ved å studere filmene nøyere merker han en demonisk figur som går igjen i bakgrunnen og en del underlige tegninger på veggene. Det er ikke lenge etter at ting begynner å skje i huset og Elisson forstår at noe ønsker han og familien vondt.

**Dette er en film som skremte livet av meg.** Det ble nesten så gale at jeg kunne tenkt meg at de slo på lyset i kinosalen. Ethan Hawke var helt fantastisk i rollen som Elisson, jeg følte hans redsel som om det skulle vært min egen. Det var ett par ganger i filmen der jeg skjønte tydelig hva som ville skje, men likevel hoppet jeg nesten opp fra stolen og tok hendene foran øyne i ren redsel. Etter hvert som filmen bygges opp, brytes psyken din ned. Forstår godt at det blir reklamert med at denne filmen er den skumleste som har kommet ut i 2012.

<p style="text-align: center">
  <a href="http://filmbloggen.net/?attachment_id=7888" rel="attachment wp-att-7888"><img class="aligncenter size-full wp-image-7888" src="http://filmbloggen.net/wp-content/uploads//2012/10/sinister-bilde-01.jpg" alt="" width="615" height="380" /></a><em>Summit Entertainment</em>
</p>

**Deler av filmen kan minne litt om 8mm (1999), for akkurat som Tom Welles er Elisson frastøtt av det han oppdager, men han klarer ikke la saken ligge.** Dette er grunnen for at han starter sitt voldsomme alkoholinntak, noe konen reagerer sterkt på. The shining (1980) kan man også se trekk fra med tanke på hvor mye huset og saken forandrer Elisson. Han ignorer helt hans sønn Trevor’s (Michael D’Addario) nattesskrekk som tydelig er påvirket av huset. Konen Tracy beskylder han for å ikke lengre bry seg om familien, men kun hans egen berømmelse.

**Scott Derrickson er kjent for The Exorcism of Emily Rose (2005) og har også fått annonsert to nye skrekkfilmer som han selv har skrevet og skal regissere.** For meg er det ingen tvil om at denne mannen liker å lage skrekkfilmer, og han gjør det på sin måte. Han får tydelig inspirasjon fra filmer som han liker og som har gjort inntrykk på han. Føler at han har gått inn i seg selv og virkelig tenk over hva som ville skremt han, i sted for å bare bruke de typiske velbrukte skremme teknikkene.

**** **Hadde til tider lyst å rope til skjermen og be Elisson vekke konen sin så han ikke gikk rundt i mørket aleine.** Jeg var redd for hva som skulle komme rundt neste hjørne. Nei det er ingen tvil om at jeg ble vettskremt og helt ærlig akkurat det skal litt til. Dette er en nervepirrende skrekkfilm jeg anbefaler på det høyeste, løp og se sier jeg bare.