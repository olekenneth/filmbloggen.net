---
id: 1215
title: 'Nykommeren &laquo;Arme Riddere&raquo;'
date: 2011-09-29T19:22:39+00:00
author: Marthe
layout: revision
guid: http://filmbloggen.net/2011/09/29/1213-revision/
permalink: /2011/09/29/1213-revision/
---
**Arme Riddere er basert på historien til Norges største krimforfatter, Jo Nesbø, og har premiere 2. desember i år.  Historien handler om fire karer som sammen fikk tolv rette i tipping og 1.739.361 kr i fanget. Pengene skulle vise seg å være vanskelig å dele på fire. **

<a href="http://filmbloggen.net/?attachment_id=1214" rel="attachment wp-att-1214"><img class="alignleft size-medium wp-image-1214" src="http://filmbloggen.net/wp-content/uploads//2011/09/arme-riddere-300x123.jpg" alt="" width="300" height="123" /></a>

&nbsp;

&nbsp;

&nbsp;

&nbsp;

Orginaltittel: Arme Riddere  
Regi: Magnus Martens  
Manus: Magnus Martens (basert på en historie av Jo Nesbø)  
Sjanger:  Actionkomedie  
Med: Kyrre Hellum, Mads Ousdal, Henrik Mestad, Andreas Cappelen, Arthur Berning, Fridtjof Såheim, Jan Grønli, Lena Kristin Ellingsen

Arme Riddere er en spennende, leken og blodig komedie fra produsenten av Fritt Vilt. Filmen er basert på en historie av Norges krimforfatter nummer én; Jo Nesbø. Vi møter en gjeng rufsete karer med felles kriminell bakgrunn. Det er Oscar , Thor, Billy  og Tresko. De jobber sammen på en snodig fabrikk som lager plastikkjuletrær, midt i ingenmannsland. Også tipper de.

Som folk flest har de aldri vunnet noe som helst, før nå! Dette er historien om den gangen de vant 12 rette i tipping: 1.739.361 kroner. Et tall som skal vise seg å bli umulig å dele på fire.

Vettskremt og blodig våkner Oscar Svendsen med en hagle i hendene i det som en gang var en anstendig strippebule ved Svinesund. Rundt ham ligger åtte lik, og foran ham står kriposetterforsker Solør og peker på ham med en pistol. For Solør fremstår det klart at han er den skyldige selv om Oscar hardnakket bedyrer sin uskyld.

Denne filmen er basert på en historie av Jo Nesbø du ikke har lest.