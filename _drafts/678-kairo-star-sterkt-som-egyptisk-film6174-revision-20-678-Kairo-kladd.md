---
id: 6265
title: 678 Kairo (kladd)
date: 2012-08-16T00:56:10+00:00
author: Per Morten Mjølkeråen
layout: revision
guid: http://filmbloggen.net/2012/08/16/6174-revision-20/
permalink: /2012/08/16/6174-revision-20/
---
**678 Kairo er et sterkt egyptisk samfunnsdrama som følger tre kvinners opprør mot seksuell trakassering og kvinnediskriminering. **

**Originaltittel:** 678**  
Sjanger:** Drama **  
Regi:** Mohamed Diab**  
Manus:** Mohamed Diab**  
** **Skuespillere:** Boshra, Nelly Karim, Maged El Kedwany, Nahed El Sebaï, Bassem Samra

<a href="http://filmbloggen.net/?attachment_id=6178" rel="attachment wp-att-6178"><img class="alignnone size-large wp-image-6178" src="http://filmbloggen.net/wp-content/uploads//2012/08/11-002-620x310.jpg" alt="" width="620" height="310" /><br /> </a>

Allerede fra første akt er det tydelig at **678 Kairo** er en samfunnskritisk dramafilm. Den tør å legge frem en uhørt side av en kontroversiell sak som fortjener &#8211; og bør &#8211; bli hørt. For ett par år siden fantes det ingen lov mot seksuell trakassering i Egypt. Denne filmen plasserer oss i skoene til tre forskjellige kvinner, fra tre forskjellige samfunnsklasser, som sammen slår tilbake mot mennene som skader dem og landet som overser dem.

Den første vi møter er arbeidsklassekvinnen Fayza, som daglig blir utsatt for seksuell trakassering på bussen. Så har vi Seba som ble utsatt for voldtekt og arbeider nå med et forsvarskurs for kvinner som kan komme opp i lignende situasjoner. Den siste vi møter er Nelly, som møter på ekstremt mange fartsdumper etter å ha anmeldt et overfall.

Disse kvinnelige karakterene er komplekse og utvikles kontinuerlig med filmen. De står ikke i ro som ofre fra start til slutt, men kommer med egne livserfaringer og filmen gjør en utmerket jobb når det gjelder karakterutvikling. Det er en selvfølge å sympatisere med disse kvinnene, men ingen av dem står uten en fargerik bagasje. Noe som gjør dem til ekte mennesker og ikke bare karakterer.

**Selv om historien er interessant og lærerrik står ikke 678 Kairo støtt som et perfekt filmverk.** Den sliter med ett par unødvendige scener og dialogen blir overraskende pompøs i filmens siste akt. Ser vi på fjorårets A Separation fra Iran er det klart at slike samfunnsdrama-filmer kan fungere perfekt fra start til slutt om regissører holder på realismen hele veien. Dessverre fikk jeg inntrykk av at filmens siste akt ble overdramatisert for dramaets skyld, og ikke historien.

Når vi ser på fotoarbeidet er det tydelig at regissør Mohamed Diab har ønsket å holde det hele på et realistisk, og nesten dokumentarisk nivå. Ofte blir kameraet bare satt til en plass for å observere hva som utspiller seg forran det. Når det er sagt er det også verdt å nevne at filmen gjør noen kule triks når det gjelder å blande de tre forskjellige historiene i starten av filmen. Vi kan ha en karakter i fokus, og når den forlater bildet blir det stående til en annen kommer inn i bildet. Det føltes også overraskende naturlig og gjorde samfunnet mer sammensveiset enn det mange andre lignende filmer klarer å gjøre.

**678 Kairo tar opp et interessant tema som flere bør få med seg, men det finnes andre &#8211; og bedre &#8211; veier til denne informasjonen, men om du er ekstra interessert er den absolutt verdt å få med seg. **