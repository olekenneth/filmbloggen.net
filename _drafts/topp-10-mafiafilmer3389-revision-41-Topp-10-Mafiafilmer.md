---
id: 3461
title: 'Topp 10: Mafiafilmer'
date: 2012-05-13T13:12:44+00:00
author: brennum
layout: revision
guid: http://filmbloggen.net/2012/05/13/3389-revision-41/
permalink: /2012/05/13/3389-revision-41/
---
**Mafiafilmer er noe vi i filmbloggen har særdeles god sans for og vi har etter nøye gjennomgang satt opp en liste av de beste mafiafilmene. Her er topp 10 listen:**

**10. The Untouchables**

<a href="http://filmbloggen.net/?attachment_id=3412" rel="attachment wp-att-3412"><img class="alignnone size-large wp-image-3412" src="http://filmbloggen.net/wp-content/uploads//2012/05/420586-the_untouchables_original-620x348.jpg" alt="" width="620" height="348" /></a>

Chicago styres med jernhånd av mafialederen Al Capone (Robert De Niro) og det er Eliot Ness&#8217; (Kevin Costner) oppgave å stanse hans alkoholvirksomhet. Sammen med Jim Malone (Sean Connery), George Stone (Andy Garcia) og Oscar Wallace (Charles Martin Smith) skal de en gang for alle stanse Al Capones ulovlige alkoholproduksjon. Filmen byr på mye spenning både i form av ville skytescener og ampre sekvenser fra rettsaken mot selveste Al Capone. Dette er en klassiker og derfor fortjener den å være med på listen.  
****

**9. Casino**

Casino er basert på en bok av Nicholas Pileggi og boken er tildels basert på virkelige hendelser. Ace Rothstein (Robert De Niro) styrer kasinoet Tangiers og vennen hans Nicky Santoro (Joe Pesci) overbeviser alle motstrebere til å tilpasse seg kasinoets ulovlige drift. Filmen viser både hvor brutale og usympatiske disse mafiafolkene er og den skildrer også en kjærlighetsfortelling som går fra godt til vondt. Martin Scorcese instruerer de dyktige skuespillerne på en forrykende måte og selve resultatet er fremragende._  
_ ****

**8. Scarface**

<a href="http://filmbloggen.net/?attachment_id=3417" rel="attachment wp-att-3417"><img class="alignnone size-large wp-image-3417" src="http://filmbloggen.net/wp-content/uploads//2012/05/scarface-wallpaper_52027_2470-620x409.jpg" alt="" width="620" height="409" /></a>

Den fattige immigranten Tony Montana går fra å være en nobody til å bli en styrtrik dopkonge. Fortellingen om han utspiller seg i eksotiske Miami &#8211; der de kriminelle viser ingen nåde og de forskjellige kulturelle gruppene danner seg gjenger for å overleve. Tony Montana er kanskje en av Hollywoods best utviklede karakterer noensinne. Han er selvsikker, selvsentrert og har et forferdelig temperament. Denne havnet på listen fordi den skildrer godt hvordan veien til rikdom utspiller seg, og den gjør det på en såpass god måte at det fortjener en del applaus. Brian De Palma viser gang etter gang at han er en av de dyktigste regissørene der ute. Denne filmen er hans perle.  
****

**7. Goodfellas**

Goodfellas er basert på Nicholas Pileggis bok _Wiseguys_. Den handler om Henry Hill (Ray Liotta) og hans kompanjonger i mafiabransjen og deres vei opp til toppen i makthiarkiet. Filmen viser at man allerede i en ung alder ble rekruttert inn i mafiaen og at det på mange måter ble en utvei fra fattigdom. Filmen forteller en utrolig kompleks og spennende fortelling om mafiavirksomhetens fordeler og ulemper. Fra begynnelsen var jeg hundre prosent sikker på at jeg ville ha med både Casino og Godfellas på lista. De er interessante og også grusomt realistiske. Martin Scorcese fortjener all den heder han har fått for disse filmene.

**6. Gomorra**

<a href="http://filmbloggen.net/?attachment_id=3435" rel="attachment wp-att-3435"><img class="alignnone size-large wp-image-3435" src="http://filmbloggen.net/wp-content/uploads//2012/05/kids-shooting-620x413.jpg" alt="" width="620" height="413" /></a>

Vi får et innblikk i Italias moderne kriminelle mafiafamilier og filmen sensurerer ikke de grove detaljene. Den er ærlig i fremstillingen av hverdagen for en gangster og det gjør den særdeles upassende for det yngre publikum. Vi følger blant annet to unge karer som har store forhåpninger om å bli mafiabosser når de blir eldre. Det viser seg å være en risikofylt drøm å oppfylle. Filmen viser også at barn i 12-årsalderen blir rekruttert til forskjellige kriminelle familier. Noen ganger trosser det vennskap man en gang hadde og det skaper ubalanse i forholdet mellom mafiafamiliene. Denne filmen skiller seg ut fra de andre på listen. Den er ikke like kjent eller populær og den er heller ikke fra samme tiår, men allikevel føler jeg at den fortjener plassen.  
****

**5. Millers crossing**

Coen brødrene er blant mine favorittregissører og med Millers Crossing har de klart å fange de forskjellige seansene ved å være en ekte gangster. Tom Reagan (Gabriel Byrne) er en skikkelig luring, han spiller på begge lag i en farlig gjeng-krig mellom irer og italienere. Denne var listen verdig fordi den har usedvanlig god story og siden Gabriel Byrne spiller så fantastisk bra.

**4. The Godfather**

Gudfaren er regnet som en av tidenes beste filmer. Den tar for seg Vito Corleone (Marlon Brando) &#8211; hans rolle som mafialeder og hvordan han takler alle de forskjellige utfordringene som følger av å være en slik leder. Al Pacino (som spiller sønnen til Vito) gjør en fremragende prestasjon som en noe rådvill sønn. Robert Duvall og James Caan er også utrolig fascinerende som skuespillere. Det var ingen tvil om at denne skulle på listen, den er definisjonen på en perfekt mafiafilm, dog Gudfaren 2 er litt bedre.

**3. Infernal Affairs**

<a href="http://filmbloggen.net/?attachment_id=3437" rel="attachment wp-att-3437"><img class="alignnone size-large wp-image-3437" src="http://filmbloggen.net/wp-content/uploads//2012/05/Infernal-Affairs-620x411.jpg" alt="" width="620" height="411" /></a>

The Departed er hakket dårligere enn originalen Infernal Affairs, de er forskjellige på sine egne måter, men jeg liker miljøet og settingen som er satt til Hong Kong bedre. Historien er veldig møysommelig laget, måten den skifter fokus mellom de to hovedaktørene gjør storyen meget troverdig og finurlig sammensatt. Storyen er omtrent lik The Departed, det eneste unntaket er at Martin Scorcese valgte å sette historien i Boston. Siden denne filmen skiller seg ut fra de andre filmene syntes jeg det var en god idé å blande det litt. Listen blir kjedelig dersom det bare er de klassiske filmene om italienske mafiafamilier.

**2. The Godfather Part 2**

Del 2 av mesterstykket om mafiafamilien Corleone tar for seg historien om hvordan Gudfaren reiste fra Sicillia til Amerika og hvordan Michael styrer familien etter Vitos avgang. Plass nummer to ble tildelt Gudfaren 2 fordi den makter å underholde bedre enn mange andre mafiafilmer. Den er en klassiker og jeg har også tatt vurderingen den har fått på IMDB i betraktning. Gudfaren 2 er en personlig favoritt. Jeg husker jeg ble mektig imponert av filmens evne til å ha en engasjerende historie og som i tillegg varte i hele tre timer og tjue minutter. Jeg kjedet meg ikke et sekund.

**1. City of God**

<a href="http://filmbloggen.net/?attachment_id=3436" rel="attachment wp-att-3436"><img class="alignnone size-large wp-image-3436" src="http://filmbloggen.net/wp-content/uploads//2012/05/02_copy4_original-620x348.jpg" alt="" width="620" height="348" /></a>

Mange tenker vel kanskje at denne i bunn og grunn ikke kan kategoriseres som en mafiafilm, men jeg føler City of God fortjener plassen av den enkle grunn at det er en ubegripelig bra film. På best mulig måte klarer den å skildre det tøffe livet i Rio de Janeiro &#8211; hvordan oppvekstvilkårene var og hvorfor man valgte den kriminelle verden framfor den lovlydige. Historien handler om to gutter, den ene blir en fotograf og den andre blir en narkolanger. Regissør Fernando Meirelles deler fortellingen opp i deler og mestrer på en eller annen merkelig måte å gjøre hver del like magisk. Denne anbefales på det høyeste.

**Her er en liste over filmer som ikke kom med på listen:**

Carlito&#8217;s Way

Once Upon a Time in America

Snatch

American Gangster

Donnie Brasco

Mean Streets

Eastern Promises

Road to Perdition

The Godfather Part 3

Last Man Standing

**Si gjerne ifra i kommentarfeltet under hvis jeg har utelatt noen filmer.**

&nbsp;