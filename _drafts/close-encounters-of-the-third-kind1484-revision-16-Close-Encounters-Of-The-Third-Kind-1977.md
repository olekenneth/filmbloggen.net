---
id: 1701
title: Close Encounters Of The Third Kind (1977)
date: 2011-10-28T11:35:57+00:00
author: Hans-Kristian Rangnes
layout: revision
guid: http://filmbloggen.net/2011/10/28/1484-revision-16/
permalink: /2011/10/28/1484-revision-16/
---
 **Dette er en av Spielbergs tidligste spillefilmer, kvalitetsmessig er denne filmen like god om ikke bedre enn hans nyere produksjoner. <!--more-->**

**Originaltittel:** Close Encounters of the Third Kind  
**Kategori:** Action / Eventyr**  
Spilletid:** 2 timer og 15 minutter  
 **Regissør:** Steven Spielberg  
 **Skuespillere:** Richard Dreyfuss, Francois Truffaut, Teri Garr, Melinda Dillon.  
<a href="http://filmbloggen.net/2011/10/28/close-encounters-of-the-third-kind/close_encounters_1_1280x1024/" rel="attachment wp-att-1699"><img class="alignnone size-large wp-image-1699" src="http://filmbloggen.net/wp-content/uploads//2011/10/close_encounters_1_1280x1024-620x496.jpg" alt="" width="620" height="350" /></a>  
Steven Spielberg har laget mange fantastiske filmer: &laquo;Jurassic Park&raquo;,&raquo; A.I.-Kunstig Intelligens&raquo;, &laquo;Saving Private Ryan&raquo; og mange fler. Men Close Encounters Of The Third Kind er en av de beste filmene han har laget. Filmen handler om en familiefar (Richard Dreyfuss) som lever det normale og konvensjonelle familielivet i et rolig nabolag i USA. En dag blir han sendt ut på et ærend for å fikse det elektriske nettverket i den lille byen, da han opplever et såkalt &laquo;close encounter&raquo; med en UFO.

Etter hendelsen drar han hjem for å fortelle den elleville historien til kona og barna, men ingen vil tro ham. Han blir etterhvert fullstendig besatt av tanken om at det finnes utenomjordiske skapninger i universet. Et tårn, eller snarere sagt et fjell, er alt han har i tankene og han driver seg til vanvidd i forsøk på å skape en perfekt kopi av fjellet. Familien går i oppløsning og han blir stående igjen alene med en svær skulptur av et fjell midt i stua. Det er først da han kommer i kontakt med andre mennesker som har hatt lignende opplevelser med UFOer. De vil alle ha svar på hva som skjer, men myndighetene holder det hemmelig. Vi møter også en kvinne (Melinda Dillon) som har fått sitt barn bortført av utenomjordiske skapninger. Og sammen drar de to på en slags pilgrimsferd for å finne svar på det utenjordiske mysteriet.

Effektene i filmen er veldig imponerende med tanke på tidspunktet filmen ble laget. Stemningen er undrende og mystisk, den bygger seg gradvis opp mot slutten av filmen. Slutten er episk, sekvensen hvor romvesnene kommuniserer med menneskene er extraordinær og kreativt oppfunnet. Imidlertid blir jeg litt småfrusrert av diverse tåpeligheter i filmen, som f.eks det at en mor ikke klarer å ta seg av en liten frittgående unge. Det lille barnet klarer mirakuløst å sprinte fra moren i hver bidige annledning, litt corny mener nå jeg. Men sånn ellers er dette en særdeles underholdende science-fiction film.

Richard Dreyfuss er en talentfull skuespiller. I denne filmen spiller han en desperat og rådvill mann som overengasjerer seg for noe som i hovedsak er ganske latterlig. Skuespillet er som forventet av en 70-talls film, litt mye ansiktsgrimaser iblant, men ellers imponerende.

Denne filmen anbefales til alle, men jeg ville tro at de som liker science-fiction spesielt godt vil finne denne filmen som ekstremt fornøyelig. Den har UFOer, fanatiske mennesker og hemmelighetsfulle myndigheter. En god blanding av alt det en action/science fiction film trenger.