---
id: 6884
title: HBO med nok en fantastisk serie
date: 2012-09-08T16:40:33+00:00
author: Hans-Kristian Rangnes
layout: revision
guid: http://filmbloggen.net/2012/09/08/6317-revision-8/
permalink: /2012/09/08/6317-revision-8/
---
**HBO har klart det igjen. The Newsroom er engasjerende, morsom, dramatisk og fantastisk godt laget.**<!--more-->

  
<a href="http://filmbloggen.net/2012/09/04/hbo-med-nok-en-fantastisk-serie/120809-ep08-will-600/" rel="attachment wp-att-6318"><img class="alignnone size-full wp-image-6318" src="http://filmbloggen.net/wp-content/uploads//2012/08/120809-ep08-will-600.jpg" alt="" width="600" height="450" /></a>

The Newsroom er nok en serie levert av folkene i HBO. De står bak noen av de største seriesuksessene på TV de siste årene. Game of Thrones, The Wire, Boardwalk Empire, Entourage, The Sopranos og True Blood. Jeg regner med du kanskje har hørt om et par av de? Jeg mener at The Newsroom føyer seg i denne imponerende rekken. Den er godt gjennomført, engasjerende, morsom og tar samtidig opp en rekke interessante politiske emner. Serien er skapt av Aaron Sorkin som er mest kjent som manusforfatter for filmer som Moneyball og The Social Network. For The Social Network vant han en Oscar for Beste Manus. Noe mange også mente han burde ha fått for Moneyball. Han er også skaper av The West Wing som ble sendt på tv fra 1999-2006 som også er en politisk motivert serie.

Du har kanskje klart å gjette det allerede? The Newsroom handler om en nyhetsredaksjon. Vår hovedperson, han heter  Will McAvoy og er spilt av Jeff Daniels. Daniels er best kjent fra Dum og Dummere som kom ut i 1994. Og det er han som gjør serien. For meg er Will McAvoy en like kul og gjennomført karakter som Ari Gold i Entourage er. McAvoy har noen vanvittige utbrudd, et skjult følelsesregister og vanvittige monologer som mildt sagt gjør karakteren vanskelig å spille. Men det er noe som herr Daniels gjør glimrende Jeg tror ikke jeg kan bruke nok superlativer for å beskrive det han gjør i The Newsroom. Men det er ikke bare han som gjør gode prestasjoner. Du har også flinke skuespillere som Emily Mortimer, Alison Pill og Sam Waterston for å nevne noen. Alle gjør gode roller, men spesielt sistnevnte bidrar med mye humor.

Serien bruker ekte nyheter og det eneste som er fiksjon er karakterene. Dette gir The Newsroom mer dybde og ikke minst troverdighet. Og det trenger den, fordi den tar opp mange upopulære politiske temaer og har sterke meninger om både det ene og det andre.

For meg så var åpningsscenen nok. Jeg pleier som regel å se to til tre episoder fra en serie før jeg har fått bygget meg opp en god nok mening. Men jeg visste etter fem minutter at denne serien var høy, høy klasse.

Jeg kan ikke anbefale denne serien her nok og jeg tviler veldig sterkt på du som seer kommer til å bli skuffet. Første sesongen av serien ble avsluttet forrige søndag, og nå som HBO Nordic snart er klar for lansering på norske tv-skjermer er det bare å kose seg med mange timer med god underholdning fra The Newsroom.