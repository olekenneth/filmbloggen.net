---
id: 7396
title: Den intrikate kjærlighetsfortellingen i Final Cut
date: 2012-10-03T21:29:11+00:00
author: Per Morten Mjølkeråen
layout: revision
guid: http://filmbloggen.net/2012/10/03/7389-revision-6/
permalink: /2012/10/03/7389-revision-6/
---
**Det er ikke mange ukene til årets filmfestival i Bergen sparkes i gang, og i de siste ukene har vi sett programlisten bli fyldigere for hver uke som går. I dag kom det ytterlige 20 filmer på listen, blant dem en Ungarnsk film kalt, _Final Cut. _**

<a href="http://filmbloggen.net/?attachment_id=7390" rel="attachment wp-att-7390"><img class="alignnone size-large wp-image-7390" src="http://filmbloggen.net/wp-content/uploads//2012/10/20120121-final-cut-holgyeim-es-uraim5-620x369.jpg" alt="" width="620" height="369" /></a>

Det ikoniske stilbilde over er kjent fra den Fransk/Italienske filmen _Belle de Jour_ fra 1967, men det er ikke _Belle de Jour_ som presenterer denne scenen under årets filmfestival i Bergen. Den kommer gjennom en film kalt _Final Cut &#8211; Hölgyeim és Uraim_, eller bare _Final Cut_,  for simplisitetens skyld.

Final Cut kommer til oss fra den Ungarnske regissøren György Pálfi, som ikke har den lengste filmografien, men han er heller ikke et ukjent navn blant filmentusiaster. Jeg har kun sett _Taxidermia_ fra 2006, og med den tok han noen priser for beste film. Én ting som kan sies er at _Taxidermia_ gir uttrykk for at vi har med en auteur å gjøre, men nå som han kommer med en arkiv-fokusert film kan det bli spennende å se hvor regissøren har tatt det hele.

Pálfi har nemlig tatt klipp fra rundt 500 klassiske filmer, for å skape en film hvor hovedfokuset er kjærligheten mellom en mann og kvinne. Gjennom filmen vil ansiktene endres, nye karakterer bli introdusert og ikoniske filmscener bli presentert. Det vil være en hyllest til filmverden og dens skuespillere, og det kan nok trygt sies at nostalgifaktoren vil være et faktum for de fleste. Selv for en ungutt som meg, kanskje.

_Final Cut_ er årets avslutningsfilm på BIFF, og den har ikke fått en ordinær premieredato i Norge, og det er nok ikke sikkert den vil få det. Jeg skal definitivt ta meg tid til å se denne mot slutten av oktober, så dere kan forvente en anmeldelse da.