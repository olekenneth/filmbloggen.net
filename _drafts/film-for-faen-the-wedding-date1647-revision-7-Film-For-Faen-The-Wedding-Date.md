---
id: 1726
title: 'Film For Faen: The Wedding Date'
date: 2011-10-27T00:01:00+00:00
author: Ole-Kenneth
layout: revision
guid: http://filmbloggen.net/2011/10/27/1647-revision-7/
permalink: /2011/10/27/1647-revision-7/
---
**Kat Ellis returnerer til sine foreldre i London til søsterens bryllup. Redd for å konfrontere sin tidligere forlovede, som dumpet henne to år tidligere, hyrer hun en topp-skuff mannlig eskorte til å posere som hennes nye kjæreste.**

**Originaltittel:** The Wedding Date  
**Sjanger:** Romantisk komedie  
**Lengde:** 1 t 25 min  
**Regi:** Clare Kilner  
**Manus:** Dana Fox  
**Med:** Dermot Mulroney, Debra Messing og Jack Davenport

<a href="http://filmbloggen.net/2011/10/26/film-for-faen-the-wedding-date/wedding-date-the-20050131003531025/" rel="attachment wp-att-1648"><img class="alignnone size-large wp-image-1648" src="http://filmbloggen.net/wp-content/uploads//2011/10/wedding-date-the-20050131003531025-620x408.jpg" alt="" width="620" height="408" /></a>

<span class="Apple-style-span" style="font-size: 26px;font-weight: bold">Nevrotisk og sjarmerende</span>

Kat Ellis har blitt vraket av sin forlovede Jeffrey, og nå skal hennes lillesøsteren gifte seg og Jeffrey skal være forlover. Tanken på å skulle være mål for medlidende blikk, ironiske kommentarer og ikke minst foreldrenes skuffede blikk gjør Kat desperat. Dermed hyrer hun en mannlig luksus eskorte fra New York, som skal utgi seg for å være hennes nye sjarmerende, amerikanske kjæreste og samtidig gjøre ekskjæresten sjalu, slik at han skulle ønske han aldri hadde dumpet henne.  
Det viser seg at den meget profesjonelle eskorten og smigrende hjerteknuseren Nick Mercer er temmelig godt rustet til jobben og ikke minst, hjelper han Kat med å navigere mellom hennes eksentriske engelske familie, og han overbeviser alle de møter om at han og Kat er stormende forelsket.

Med tradisjoner fra komedier som &laquo;Fire bryllup og en gravferd&raquo;, &laquo;Nothing Hill&raquo; og &laquo;Mitt store fete greske bryllup&raquo;, er dette en morsom, rørende og vanvittig romantisk titt på kjærligheten, ekteskapet, familien og de overraskelsene som livet kan by på, når man minst venter det.

Debra Messing, utfolder seg på fantastisk måte som den desperate Kat, mens Dermot Mulroney er den sjarmerende amerikanske fyren som virkelig forstår seg på kvinner og får blodet til å bruse! En av de sjeldne filmene som både får deg til å gråte og le, og gir deg en herlig varm følelse i hele kroppen og gir følelsen av vår, uansett hvilken årstid det er.

Det er noen utrolig bra tekniske scener i filmen, hvor de virkelig har klart å bruke kameraet, vinklene og musikken sammen for å skape veldige gode bilder, spesielt scenen hvor de øver på dansen til bryllupet.

Michael Bubles musikk er mye brukt i filmen, noe jeg personlig liker veldig godt sammen med historien, og det skaper en veldig god stemning som passer utmerket.

Filmen er utrolig koselig, kanskje ikke den beste og mest originale, men den er slettes ikke dårlig. Den baserer seg veldig mye på de kjente fortellingene, om at man forelsker seg til slutt og alt går bra, men det skal være godt gjort av filmens målgruppe, nemlig oss jenter, å la være å bli litt mo i knærne med en slik kjekkas på skjermen.

&nbsp;