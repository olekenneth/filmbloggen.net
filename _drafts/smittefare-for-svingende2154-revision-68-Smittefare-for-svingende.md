---
id: 2396
title: Smittefare for svingende!
date: 2012-02-03T21:06:16+00:00
author: brennum
layout: revision
guid: http://filmbloggen.net/2012/02/03/2154-revision-68/
permalink: /2012/02/03/2154-revision-68/
---
**Verden trues av et mystisk og fortspredende virus. Hvordan det sprer seg er det ingen som vet. Det vi vet er at alt hviler i hendene på et fåtall leger som må finne en kur, og det raskt!**

**<!--more-->Originaltittel:** Contagion

  
**Kategori:** Drama & Thriller  
**Regi:** Steven Soderbergh  
**Skuespillere:** Matt Damon, Kate Winslet, Laurence Fishburne, Jude Law, Gwyneth Paltrow, Marion Cotillard, John Hawkes, Armin Rhode.  
**Spilletid:** 1 time og 46 minutter

<a href="http://filmbloggen.net/2012/02/02/smittefare-for-svingende/kate-winslet/" rel="attachment wp-att-2229"><img class="alignnone size-large wp-image-2229" src="http://filmbloggen.net/wp-content/uploads//2012/01/contagion-still2-620x348.jpg" alt="" width="620" height="348" /></a>  
Steven Soderbergh kjenner vi kanskje best for Ocean&#8217;s-trilogien. De filmene er vellagede, smarte og unike. Ikke mye ulikt denne filmen. Men det er forøvrig lite skøyerstreker i Contagion, dette er blodig alvor!

Vi befinner oss i en nær fremtid. Vi følger mange forskjellige mennesker og deres møte med et ubarmhjertig og dødelig virus. Filmens premiss er realistisk. Mange dør selvsagt under epidemier, ingen grunn til å dekke over det. Det denne filmen gjør ulikt mange andre katastrofefilmer er at den gjør sitt beste for å bevare et troverdig verdensbilde. Filmer som &laquo;2012&raquo; og &laquo;The Day After Tomorrow&raquo; har en lei tendens til å virke overdramatiske. Overlevelseshistoriene er bemerkelsesverdige, men utrolig usannsynlige. Denne filmen forholder seg til det faktum at folk vanligvis dør under katastrofer, og at man ikke trenger et symfoniorkester for å demonstrere hvor episk det var at de overlevde. Virkeligheten er en helt annen, livet er uforutsigbart og urettferdig i blant. Filmen demonstrerer dette veldig tydelig.

Vi ser historien fra mange kanter. Alan Krumwiede (Jude Law) er bestemt på å bevise en konspirasjonsteori som ville rystet jordens overflate dersom den stemmer. Det skal visstnok tilsies at helsevesenet skjuler noe, og det er nettop det Alan vil komme til bunns i. Vi ser også historien fra legene Ellis Cheevers (Laurence Fishburne) og Erin Mears&#8217; (Kate Winslet) perspektiv. De jobber for harde livet for å finne en kur på problemet. Måten de jobber for å forebygge flere dødsfall på virker nesten nytteløs. Den ustoppelige virusspredningen gjør dem mer eller mindre maktesløse.

Skuespillerne gjør en forrykende innsats, spesielt Matt Damon, som spiller en bekymret familiefar. Han havner i en særdeles ufin situasjon, og måten han takler det på demonstrerer hvor dyktig han er som skuepiller. Skuespillet er noe av det mest genuine jeg har sett på lenge. Det er i slike filmer kjente skuespillere får vist hva de kan.

Det er sjelden jeg ser katastrofefilmer med et så rolig forhold til død og elendighet. Helsepersonell forholder seg helt kyniske og likegyldige til døden som omgår dem. Det er fantastisk godt skildret. Andre katastrofefilmer har et naivt forhold til nettopp tap av liv, men denne filmen forstår det godt. Den viser også hvordan hele verden reagerer på en krise lik denne. Panikk, opptøyer og plyndring er noe av det som preger verdensbildet. Det finnes få positive hendelser i alt oppstyret.

Steven Soderbergh har skapt en kynisk framstilling av en verden i fullstendig krise. Det er brutalt ekte, svimlende deprimerende og rimelig intelligent. Dette er underholdning som krever at du har tålmodighet og interesse. Contagion er absolutt verdt å se. Det er en uvanlig dramafilm om kampen om å overleve. Hvis du liker slik tematikk, vil du mest sannsynligvis like denne filmen.