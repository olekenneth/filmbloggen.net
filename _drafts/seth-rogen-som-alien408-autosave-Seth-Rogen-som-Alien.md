---
id: 589
title: Seth Rogen som Alien
date: 2011-07-13T22:37:31+00:00
author: Ole-Kenneth
layout: revision
guid: http://filmbloggen.webalive.no/2011/07/13/408-autosave/
permalink: /2011/07/13/408-autosave/
---
**Jeg vet at de aller fleste har sett på Seth Rogen som et Alien i mange år allerede. Han er jo tross alt såpass hårete at han umulig kan være fra jorda. Men i denne filmen har han bare stemmen til &laquo;Paul&raquo; som prøver å rømme tilbake til sin verden etter over 50 år i fangenskap på jorda.**

[<img class="alignnone size-large wp-image-396" title="Film Title: PAUL" src="http://filmbloggen.webalive.no/files/2011/06/paul-1024x576.jpg" alt="" width="620" height="348" />](http://filmbloggen.webalive.no/files/2011/06/paul.jpg)  
****Originaltittel:**** Paul****  
Kategori:**** Komedie/Sci-fi**  
**Spilletid:**** 1 time og 47 minutter**  
**Regissør:**** Greg Mottola  
**Med: **Seth Rogen, Simon Pegg, Nick Frost, Jane Lynch, Kristen Wiig, Jason Bateman, Sigourney Weaver, Bill Hader, Jeffrey Tambor, Blythe Danner, David Koechner og John Carroll Lynch

Simen Pegg og Nick Frost er tilbake med nok en komedie. For de som ikke kjenner igjen navnene er de kjent fra Hot Fuzz og Shaun og the Dead. To vanvittig morsomme filmer som kom i en periode der det ærlig talt var mye søplekomedier som kom ut (merk Epic Movie, Meet the Spartans osv.). Det er to morsomme karer som er kjent for sin bromance på settet og overfører mye av seg selv til sine filmer. De har også skrevet manuset til filmen som Simon Pegg gjorde både til Hot Fuzz og til Shaun of the Dead. Det er en herlig nerdehumor som gjennomfører en skikkelig teit film. Og når jeg sier at den er teit så mener jeg det på den aller beste måten, fordi det er kult å være teit. Til dere som meg elsket de to tidligere nevnte filmene så kan jeg bare si at guttene fortsetter i samme spor og dere kommer til å elske Paul også. Men denne filmen treffer nok et mye bredere publikum.

De siste 60 årene har den utenomjordiske skapningen Paul tilbrakt dagene sine på en topphemmelig militærbase, i det han trodde var på besøk men det viser seg at han har blitt holdt fanget. Når Paul finner ut at de vil drepe han for å få tak i hans evner bestemmer han seg for å rømme og har sendt et UFO-signal til sine landsmenn. Paul er en komedie om to sci-fi-nerder som legger ut på en pilgrimsferd til USAs kjerneområde for UFO-observasjoner. På veien kræsjer en bil rett foran de og når de går for å sjekke om det gikk bra finner de Paul (Seth Rogen har stemmen). Her starter galskapen og de er på rømmen fra Secret Service (eller FBI), lokale myndigheter og en veldig ivrig pappa til ei dame de kidnappet ved et uhell.

Filmen er regissert av Greg Mottola som står bak blant annet Superbad. Så om du ikke er overbevist at det er mange morsomme folk bak denne filmen så tror jeg ikke du liker komedier! Filmen er også veldig godt animert (blant annet en norsk animatør som står bak) og jeg vil si til slutt at dette nok ikke er en film som du ler så du detter ut av stolen av. Mer enn film som får deg til å smile og småle og som du fort får lyst til å se igjen. Det har i hvert fall jeg.