---
id: 5003
title: Anthony Hopkins i Darren Aronofskys Noah
date: 2012-07-09T23:35:49+00:00
author: Hans-Kristian Rangnes
layout: revision
guid: http://filmbloggen.net/2012/07/09/4986-revision-16/
permalink: /2012/07/09/4986-revision-16/
---
**Jeg har fulgt Darren Aronofskys seneste prosjekt siden han utalte den første idéen. Nå begynner den endelig å ta form og det seneste er at Anthony Hopkins vil spille Mathuselah. <!--more-->**

<a href="http://filmbloggen.net/?attachment_id=4987" rel="attachment wp-att-4987"><img class="alignnone size-large wp-image-4987" src="http://filmbloggen.net/wp-content/uploads//2012/07/41-620x412.jpg" alt="" width="620" height="412" /></a>  
_Darren Aronofsky snakker med Vincent Cassel under Black Swan-innspillingen  
_ _Foto: 20th Century Fox_

Det begynner å bli noen år siden _Black Swan_-regissør Darren Aronofsky begynte å leke med idéen om en Noah-film. I fjor florerte ryktene og en rolleliste begynte å ta form, med Russel Crowe som styrmann. I dag er flere ting bekreftet og vi vet at Harry Potter-stjerna Emma Watson vil spille Ila, ei ung jente som er i et forhold med Noahs førstefødte sønn. Vi vet også at Jennifer Connelly, Logan Lerman, Douglas Booth, Nolan Gross og Ray Winstone er å finne på rollelisten.

Nå er det også klart at den legandariske Anthony Hopkins vil spille Mathuselah. I følge den bibelske historien er Mathuselah farfaren til Noah og sto som en av verdens eldste personer før han døde, en uke før flommen. Dette er ikke første gang Hopkins tar del i et episk periodedrama, men han har også ett par dårlige prestasjoner på CVen, spesielt når vi ser på slike sjangerfilmer som dette. Derfor vil det bli spennende å se om han klarer å gå inn i rollen som en 969 år gammel mann, eller om han nok engang tar det alt for langt.

**Noah er planlagt på kino i mars 2014, men det er høyst sannsynlig at den datoen endres.******