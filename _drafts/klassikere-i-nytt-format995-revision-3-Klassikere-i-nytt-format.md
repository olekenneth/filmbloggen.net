---
id: 999
title: Klassikere i nytt format
date: 2011-09-22T15:23:26+00:00
author: Eileen
layout: revision
guid: http://filmbloggen.net/2011/09/22/995-revision-3/
permalink: /2011/09/22/995-revision-3/
---
Høsten er kommet, og det er på tide å krype under teppet med popcorn i den ene hånden og fjernkontrollen i den andre. Det er mange relanseringer av filmer denne høsten, og her er noen vi mener du bør skaffe deg.

De første filmene ble kjøpt på VHS og etter hvert skaffet man seg filmene på DVD. Men nå som BluRay satser på å gi ut de ”gamle” gode filmene i toppkvalitet, så er det bare å hive seg på bølgen. Hvem vil vel ikke se sine gamle favoritter i et nytt og bedre format?

**Star Wars – The Complete Saga**

En klassiker uten like. Jedi- riddere, Sith- lords, lasersverdkamper og the force. Hva mer ser man etter i en skikkelig sci- fi film. Du kan ha maraton med venner, eller du kan overbevise kjæresten om å se den sammen med deg. Det er hvert fall nok av både kjærlighet, drama og action til å fylle alles behov. I tillegg får man nå filmene i ypperste kvalitet, og med tonnevis av ekstramateriale for ivrige fans.

**Lion King**

De fleste har vel barndomsminner knyttet til denne filmen. Simba, Mofasa, Nala, Timon, Pumba og alle de andre kjente og kjære karakterene fra Løvenes Konge filmene. Fulpakket med både fine sanger og tårevåt dramatikk. Gjenopplev dine minner og syng Hakuna Matata hele natten lang.

**The Lord of the Rings**

Nå begynner det å bli såpass lenge siden Ringenes Herre kom, at den nesten er til klassiker å regne. Hobbiter, alver, dverger, trollmenn, krigere. Uendelig med vesener og flott natur. Disse filmene tar deg med på en uforglemmelig reise gjennom Midgard og man forelsker seg i denne unike historien.

<a href="http://filmbloggen.net/?attachment_id=996" rel="attachment wp-att-996"><img class="alignnone size-full wp-image-996" src="http://filmbloggen.net/wp-content/uploads//2011/09/bluracollage.jpg" alt="" width="600" height="140" /></a>

**Hvilke filmer har du lyst til å skaffe deg på BluRay? **