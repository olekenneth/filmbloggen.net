---
id: 3484
title: Første sniktitt på Kon Tiki
date: 2012-05-15T12:18:11+00:00
author: Hans-Kristian Rangnes
layout: revision
guid: http://filmbloggen.net/2012/05/15/3480-revision-3/
permalink: /2012/05/15/3480-revision-3/
---
**Flotte estetiske bilder, ekte og original historie, patriotisk følelse og en storslott filmopplevelse. Kon Tiki imponerte på første sniktitt.**<!--more-->

På Blått Lerret forrige onsdag fikk vi besøk av Espen Sandberg og Joachim Rønning. Guttene snakket om handlingen til Kon Tiki og litt om produksjonen. Handlingen baserer seg på boken om Kon Tiki, for de som ikke har fått med seg det.

Filmen forteller historien om Thor Heyerdahl og om hans reise på flåten med hans mannskap. De forteller at historien har tatt noen kunstneriske friheter i forhold til konflikter og karakterer på flåten. Men de har beholdt mye av karakteristikken til Heyerdahl og hvordan han fremsto som person. De falt for Pål Sverre Valheim Hagen, som spiller Heyerdahl, fordi han hadde et interessant utseende.

Vi fikk se noen klipp fra da handlingen utspiller seg i 40-tallets New York.

Største delen av handlingen foregår selvfølgelig på flåten, og regissørene har brukt mye tid, penger og arbeidskraft på spesialeffekter. Jeg mener å huske at de sa at det var nesten 100 stykker som jobbet med spesialeffektene.

Det er lovet masse haier og andre skapninger som lever i havet. Vi fikk også se et klipp da de støter på en hvalhai, som er kjent som verdens største fisk.

Regissørene ville lage denne filmen på grunn av at historien ligger de nær da de er oppvokst i Larvik.

Premieren blir 24. august over hele landet. Trailer kan du se under:

<div class="video-shortcode">
</div>