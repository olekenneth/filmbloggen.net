---
id: 2774
title: Joner med karrierebeste i Kompani Orheim
date: 2012-03-07T17:25:24+00:00
author: Hans-Kristian Rangnes
layout: revision
guid: http://filmbloggen.net/2012/03/07/2766-revision-6/
permalink: /2012/03/07/2766-revision-6/
---
**Kristoffer Joner med en av sine beste prestasjoner i Kompani Orheim.<!--more-->**

  
**Tittel:** Kompani Orheim  
**Kategori:** Drama  
**Regi:** Arild Andersen  
**Skuespillere:** Vebjørn Enger, Kristoffer Joner, Cecilie Mosli, Glenn André Viste Bø, Eili Harboe, Rolf Kristian Larsen, Henrik Mestad, Andreas Cappelen  
**Spilletid:** 1 time og 40 minutter  
<a href="http://filmbloggen.net/2012/03/07/joner-med-karrierebeste-i-kompani-orheim/kompani-orheim/" rel="attachment wp-att-2767"><img class="alignnone size-large wp-image-2767" src="http://filmbloggen.net/wp-content/uploads//2012/03/kompani-orheim-620x409.jpg" alt="" width="620" height="409" /></a>  
Kompani Orheim er den tredje filmadadapsjonen av Tore Reinberg sine bøker om Jarle Klepp. Og kanskje den beste og mest meningsfylte så langt. Filmen starter med at Jarle, nå student i Bergen, får en telefon fra moren med beskjed om at faren er død. Vi blir ført tilbake til 80-tallet, da Jarle hadde etternavnet Orheim.

Vi følger han gjennom hans søken etter identitet på ungdomsskolen, samtidig som det problematiske forholdet til den alkoholiserte faren tilspisser seg. Han begynner også å få øynene opp for jenter og det er tydelig at regissør Arild Andersen har fått med seg erfaring fra Keepern til Liverpool. De unge skuespillerne på skjermen opptrer troverdig og godt.

Debutant Vebjørn Enger skinner som den unge Jarle. Når de hjemlige problemer skal skjules for verden utenfor, er heftig musikk og politisk engasjement effektive utløp for oppspart aggresjon.Enger har også klart å få frem de små nykkene og særpregene til Jarle slik vi kjenner han fra Mannen som elsket Yngve og Jeg Reiser Alene.

Filmen har en lys og lett tone og man blir nødt til å dra på smilebåndet når vi går igjennom tenåringskyssing og politiske engasjement.

Kristoffer Joner stjeler showet som Terje Orheim. Han har spilt en hel haug med roller gjennom en lang karriere, men dette er kanskje en av hans sterkeste prestasjoner noensinne. Hele hans register blir tatt fram og man har lyst til å ha sympati for konemishandleren og alkoholmisbrukeren. Far Orheims har et ønske om å holde på det idylliske familielivet. Men på grunn av alkoholen blir hjemmet fylt med vold, sinne og fortvilelse.

Sara Orheim spilt av Cecilie Mosli vil holde familien sammen uansett hva det koster. Hun tar i mot både verbal og fysisk mishandling. Både for Jarle og for gammel kjærlighet.

Filmen avsluttes med en monolog fra Jarle i nåtid som bør få frem en tåre i øyekroken hos de aller fleste. Hele Kompani Orheim har utenlandsk klasse over seg og leverer vanvittig god underholdning i over en og en halv time. Dette er en norsk film som må oppleves.