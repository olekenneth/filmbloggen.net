---
id: 1710
title: 'Fra skuffen #9: V for Vendetta'
date: 2011-07-13T17:31:49+00:00
author: Hans-Kristian Rangnes
layout: revision
guid: http://filmbloggen.net/2011/07/13/423-revision-2/
permalink: /2011/07/13/423-revision-2/
---
**En av de beste tegneserieadapsjonene som noensinne er lagd. Det som virkelig la grunnlaget for at Natalie Portman er blitt en av de beste kvinnelige skuespillerne vi har den dag i dag.**  
[<img class="alignnone size-full wp-image-426" src="http://filmbloggen.net/wp-content/uploads//2011/06/v-for-vendetta-1.jpg" alt="" width="450" height="300" />](http://filmbloggen.net/?attachment_id=426)  
****Originaltittel:**** V for Vendetta****  
Kategori:**** Action**  
**Spilletid:**** 2 timer og 12 minutter**  
**Regissør:**** James McTeigue  
**Med:** Natalie Portman, Hugo Weaving, Stephen Rea, Rupert Graves og Stephen Fry.**  
**  
Det handler om fremtidens England. En konservativ maktpolitiker har effektivt bygd opp så mye frykt og usikkerhet i samfunnet, at han i realiteten er blitt en fascistisk allhersker. Med utgangspunkt i historien om Guy Fawkes, som i sin tid førsøkte å sprenge det britiske parlamentet, spinnes et dystopisk fremtidseventyr om overmakt, kontroll, løgner, frihet og terrorisme.

V for Vendetta er så vanvittig mye mer enn en actionfilm. Det inntrykket man får av traileren er at dette er en hardcore actionfilm med slåsscener hele veien igjennom. Den leverer på det punktet også, men den er så vanvittig mye mer. Det er først og fremst moralen som kommer frem som er det første jeg tenker på når jeg tenker på V for Vendetta. Sitatet til V (spilt FANTASTISK av Hugo Weaving): &laquo;People should not be scared of their goverment. A goverment should be afraid of it&#8217;s people.&raquo; Har sittet fast i hodet mitt siden jeg så filmen for første gang på kino tilbake i 2006. På samme måte som mange mobbeofre ikke skal være redd for de som mobber.

Wachowski-søsknene står for manuset i V for Vendetta. De er først og fremst kjent for manuset til Matrix-trilogien. Filmen er en adapsjon av en tegneserie som ble laget helt tilbake på 80-tallet av Alan Moore. Tilbake til hovedrolleinnehaverne Hugo Weaving og Natalie Portman. De er begge fantastiske og for Portman sin del kan vi se klare paralleller til hennes prestasjon i Black Swan. Den fine sårbarheten har hun også i V for Vendetta. Hugo Weaving er for mange en kjent type og han har vært med i flere av de beste filmene opp igjennom årene for min egen del. Filmer som Ringenes Herre-trilogien, Transformers-filmene, Matrix-trilogien og han har jo hatt en lang karriere i Hollywood da han startet som skuespiller i en tv-serie helt tilbake i 1971.

Filmen har fått kritikk for at filmen lar et par ting være ugjort men for meg så er det bare tegn på at selv om man får betalt for å se film får du ikke med deg alt. V prøver aldri å redde landet sitt. Han vil bare vekke folket fra sin søvntilstand og kjempe for det man tror på.

«A man can fail. He can be caught, he can be killed and forgotten, but 400 years later, an idea can still change the world.»