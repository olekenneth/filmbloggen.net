---
id: 898
title: 'Fra skuffen #1: The Pursuit of Happyness'
date: 2011-04-18T16:30:50+00:00
author: Ole-Kenneth
layout: revision
guid: http://filmbloggen.net/2011/04/18/184-revision/
permalink: /2011/04/18/184-revision/
---
**Da har jeg startet opp min første artikkelserie. Jeg har vært så lite oppfinnsom at jeg bare har kalt den &laquo;Fra skuffen&raquo;. Den første filmen jeg har tatt for meg er &laquo;The Pursuit of Happyness&raquo;.  
[<img class="alignnone size-medium wp-image-185" src="http://filmbloggen.net/wp-content/uploads//2011/04/pursuit.jpg?w=300" alt="" width="709" height="472" />](http://filmbloggen.net/wp-content/uploads//2011/04/pursuit.jpg)  
Kategori:** Drama  
**Spilletid:** 1 time og 57 minutter  
**Regissør:** Gabriele Muccino  
**Med:** Will Smith, Jaden Smith og Thandie Newton

I denne artikkelserien, som kommer ut hver mandag, kommer jeg til å velge ut filmer jeg mener at vi trenger å huske på. Enten fordi den er vanvittig bra, vanvittig dårlig eller bare fordi at jeg synes den fortjener litt ekstra oppmerksomhet. Som første film ville jeg velge en skikkelig gladfilm med vanvittige skuespillerprestasjoner.

The Pursuit of Happyness handler om den godhjertede og smånaive Chris Gardner (Will Smith). Filmen er basert på en sann historie og Gardner sier selv at han ble vanvittig fornøyd med måten filmen er portrettert på og han var på sett hver eneste dag i 17 uker. Gardner og hans kone sliter med å få endene til å møtes. Gardner er en mislykket salgsagent for et (nokså unyttig) medisinsk apparat som han selger til sykehus rundt om. Hans kone bestemmer seg for å forlate Chris og deres fem-årige sønn. Chris blir kastet ut i ekstrem fattigdom og blir kastet ut av leiligheten og må bo på gata med sin sønn.

Sønnen til Chris blir spilt av Jaden Smith (Will Smith&#8217;s sønn) som også har spilt inn nyversjonen av Karate Kid. Kan bare si at denne filmen er magisk. Den er vanvittig inspirerende, den er velspilt, den er flott laget og den har ingen teite klisjèer. Jeg liker spesielt at Chris klager aldri på noen for at han har havnet i den situasjonen han har. Det eneste han bryr seg om er å komme seg opp igjen for at hans sønn skal få et fint liv.

Chris Gardner får seg jobb som en ubetalt lærlingeplass som aksjemegler. Her jobber han dobbelt så hardt som alle andre på mindre tid, på grunn av at han må hente sønnen sin i barnehagen. Budskapet filmen vil gi deg at alt er mulig så lenge du aldri gir opp, og uansett hva alle andre sier: det er mulig. Selv om filmen er klisjèfri så må jeg faktisk ta en klisjè og si at denne filmen fikk meg til å le, gråte og være alvorlig i løpet av to magiske timer med en av de beste skuespillerne, Hollywood har å by på.