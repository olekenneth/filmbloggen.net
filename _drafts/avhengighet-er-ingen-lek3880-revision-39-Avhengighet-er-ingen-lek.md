---
id: 4197
title: Avhengighet er ingen lek
date: 2012-06-16T15:28:42+00:00
author: brennum
layout: revision
guid: http://filmbloggen.net/2012/06/16/3880-revision-39/
permalink: /2012/06/16/3880-revision-39/
---
**Steve McQueen satte seg som mål å skildre virkeligheten, og med Shame har han virkelig fått det til. Sammen med Hollywood-favoritten Michael Fassbender gjør de Shame til en troverdig og minneverdig film.**  
****

**<!--more-->Originaltittel:** Shame

  
**Kategori:** Drama  
**Regi:** Steve McQueen  
**Skuespillere:** Michael Fassbender, Carey Mulligan, James Badge Dale, Nicole Beharie, Elizabeth Masucci.  
**Spilletid:** 1 time og 41 minutter

<a href="http://filmbloggen.net/2012/06/07/avhengighet-er-ingen-lek/michael-fassbender-in-shame/" rel="attachment wp-att-3932"><img class="alignnone size-large wp-image-3932" src="http://filmbloggen.net/wp-content/uploads//2012/06/Michael-Fassbender-in-Shame-620x412.jpg" alt="" width="620" height="412" /></a>

Brandon Sullivan (Michael Fassbender) lever et tilsynelatende bekymringsløst liv. Han har en bra jobb og en fin leilighet i New York, men bak fasaden skjuler det seg en meget ensom mann &#8211; en mann som har et umettelig behov for sex. Han lever et liv preget av utallige one-night stands med kvinner (som kun er ute etter uforpliktende sex). Og når Sissy (Carey Mulligan), hans søster, kommer på et uventet besøk for å bo hos ham til ting, som hun så fint sier, &laquo;ordner seg&raquo;, blir hans uvanlige livsstil øyeblikkelig avbrutt. Det utvikler seg et stort dilemma for Brandon: dersom han skal kunne fortsette sin elleville livsstil må han kaste sitt eneste gjenværende familiemedlem på dør.

Steve McQueen understreker Brandons avhengighet ved å overdrive fokuset på sex. Han har selv sagt at han ikke ønsker å sjokkere eller skape oppsikt, men å skildre virkeligheten sånn som den er. Og han har gjort en utmerket jobb med å beskrive og visualisere mannens avhengighet til nettopp sex. Det eneste som driver ham er tanken på sex. Filmens fokus er noe veldig få regissører har turt å lage film om &#8211; denne filmen er på mange måter et provoserende stykke kunstverk.

Et lite minus er måten McQueen streifer overflaten på en gåte som kunne vært bedre utdypet &#8211; nemlig gåten bak søsknenes vanskelige barndom. Dersom man fikk vite mer ville man muligens hatt mer empati for karakterene. Samtidig så fortjener filmen litt applaus for sin stilsikre mystikk &#8211; den får deg hele tiden til å undre over ting.

Musikken er også en ting verdt å notere. Den er vakkert samkjørt med filmens melankolske stemning. Når klassisk musikk spilles av under en joggetur gjennom New Yorks gater, får jeg assosiasjoner til en lignende scene i _American Psycho_.

Dette er definitivt Michael Fassbenders beste rolletolkning så langt. Rollen er desperat, rådvill og ensom. Det er et mysterium hvorfor han ikke ble Oscar-nominert. Carey Mulligans rolle er også verdt å nevne, og hun inntar med glans rollen som et hjelpeløst offer.

Denne filmen tar for seg et viktig tema: det sies at 3-5 % av USAs befolkning sliter med den slags avhengighet. Og da var det kanskje på sin plass at Steve McQueen lagde en godt skildret film om sexavhengighet. Filmen anbefales på det sterkeste.

<div class="video-shortcode">
</div>