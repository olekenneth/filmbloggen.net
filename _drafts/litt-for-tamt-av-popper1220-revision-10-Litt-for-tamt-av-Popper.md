---
id: 1236
title: Litt for tamt av Popper
date: 2011-10-02T19:57:11+00:00
author: Hans-Kristian Rangnes
layout: revision
guid: http://filmbloggen.net/2011/10/02/1220-revision-10/
permalink: /2011/10/02/1220-revision-10/
---
**Mr. Poppers Penguins er en småkjedelig barnefilm som ikke helt klarer å engasjere. Men Jim Carrey har nå et par øyeblikk som gjør filmen OK.**<!--more-->

**Originaltittel: **Mr. Poppers Penguins  
**Kategori:** Barne/Komedie  
**Spilletid:** 1 time og 32 minutter  
**Regissør:** Mark Waters  
**Med: **Jim Carrey, Carla Gugino og Angela Lansbury  
<a href="http://filmbloggen.net/2011/10/02/litt-for-tamt-av-popper/mr-poppers-penguins/" rel="attachment wp-att-1221"><img class="alignnone size-large wp-image-1221" src="http://filmbloggen.net/wp-content/uploads//2011/10/iwnvelk15-620x348.jpg" alt="" width="620" height="348" /><br /> </a>I Mr. Poppers Penguins møter vi Jim Carrey som den travle forretningsmannen Tom Popper. Popper er skilt, far til to barn og lever et behagelig liv som New Yorks mest effektive oppkjøper av eiendommer. Hans far og han har et anstrengt forhold gjennom store deler av barndommen på grunn av alle hans reiser. Når faren dør arver Popper plutselig seks pingviner. Pingvinene forvandler den hypermoderne New York leiligheten hans til et vinter-eventyrland og livet hans får en helt ny vending. Poppers Pingviner ble filmet i et nediset studio med levende pingviner og er en modernisering av den klassiske boken Herr Poppers pingviner av Richard Atwater.

Når jeg tenker på Jim Carrey så tenker jeg rett på Ace Ventura: Pet Detective som sikkert mange andre. Jeg gikk inn med gode forventninger, med tanke på at det er en film som omhandler nok en runde med Carrey og dyr. Dessverre for filmens potensial så er den beregnet på et mye yngre publikum enn meg.

For all del så er det et par morsomme øyeblikk som Jim Carrey klarer å lage ut av ingenting og disse pingvinene har jo en vanvittig sjarm. Men det blir for innlysende moral og sentimentalitet, sammen med alt for mange lamme vitser for at det skal klare å sjarmere oss litt eldre.

Effektmessig er filmen veldig bra utført for å være ærlig. Snøen ser helt forferdelig ut, men ekte pingviner sammen med avansert dataanimasjon ser veldig bra ut og det trekker veldig mye opp for min del. Blir du kasta ut av huset for å ta med lillebror eller lillesøster (eller kanskje du har barn selv?) så ta turen på Poppers Penguins. Barna kommer til å kose seg i hjel og du klarer å holde ut.