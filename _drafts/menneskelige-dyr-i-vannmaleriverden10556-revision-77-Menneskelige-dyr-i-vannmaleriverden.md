---
id: 10642
title: Menneskelige dyr i vannmaleriverden
date: 2013-06-20T22:31:16+00:00
author: Ingvild A. Jansen
layout: revision
guid: http://filmbloggen.net/2013/06/20/10556-revision-77/
permalink: /2013/06/20/10556-revision-77/
---
<b style="mso-bidi-font-weight: normal;"><i style="mso-bidi-font-style: normal;">Ernest & Celestine</i> er vakkert animert og akkurat passe spennende og morsom. <!--more--></b>

**Originaltittel:** _Ernest & Celestine_ (2012)  
**Kategori:** Komedie, Drama, Animasjon  
<b style="mso-bidi-font-weight: normal;">Regi: </b>Benjamin Renner, Stéphane Aubier, Vincent Patar  
<b style="mso-bidi-font-weight: normal;">Skuespillere: </b>Stig Henrik Hoff, Kaia Varjord, Gisken Armand (på fransk: Lambert Wilson, Pauline Brunner, Anne-Marie Loop)  
<b style="mso-bidi-font-weight: normal;">Spilletid:</b> 1 time, 19 min

<p style="text-align: center;">
  <em><a href="http://filmbloggen.net/wp-content/uploads/2013/06/vlcsnap-2013-06-20-02h46m12s214.png"><img class="alignnone size-full wp-image-10581" alt="vlcsnap-2013-06-20-02h46m12s214" src="http://filmbloggen.net/wp-content/uploads/2013/06/vlcsnap-2013-06-20-02h46m12s214.png" width="720" height="404" /></a></em><br /> <em>Bilde: La Parti Productions, Les Armateurs, Arthaus.</em>
</p>

**I <i style="mso-bidi-font-style: normal;">Ernest & Celestine</i> er verden befolket av bjørner og mus.** Musene lever i et underjordisk samfunn, og bjørnene lever over bakken. Det er ikke slik at det ene samfunnet undertrykker det ene— begge er faktiske like redde for hverandre, en redsel som understrekes av rykter og eventyr om «de andre». Det er ulovlig for mus og bjørner å snakke sammen eller bo sammen. En dag forandres alt, når den lille musen Celestine møter den store bjørnen Ernest. De finner ut at den andre ikke bare er ufarlig, men at de begge har kunstneriske ambisjoner. Uheldigvis kommer de i trøbbel med loven, og vennskapet oppdages av omverdenen.

**Så vidt jeg kan huske, fikk jeg mitt første møte med fransk kultur gjennom Ernest og Celestine.** De var da kalt Bjarne og Stine, i de fire av bøkene om dem som ble oversatt fra fransk til norsk av Tor Åge Bringsværd på 80-tallet. Som barn leste jeg <i style="mso-bidi-font-style: normal;">Bjarne og Stine drar på landtur</i> (1983), og jeg tror det forvirret meg at det kom en fyr med hagle for å jage bort Bjarne og Stine da de hadde piknik. I motsetning til i Frankrike, har vi jo nemlig allemannsretten her i Norge, som gjør at alle kan ferdes fritt i skog og utmark. Jeg tror også det fascinerte meg at de tok med seg ost og vin på tur istedenfor kvikklunsj, matpakke og termos. Men mest av alt husket jeg den vakre, varme streken til den belgiske forfatteren Gabrielle Vincent, med sine mange detaljer. Særlig klær og møbler var sirlig utført.

**I animasjonsfilmen er denne tegnestilen forenklet til noe rundere, søtere og mer naivistisk.** Særlig merkbart er dette på designet til Celestine. Jeg forstår at Vincents tegnestil kan være for komplisert og dermed ikke særlig animatørvennlig: Forandringen var nok en praktisk avgjørelse, men jeg synes likevel at noe gikk tapt på veien. Fargebruken er mye den samme som i bøkene, men streken mangler det lille— for å bruke et fransk uttrykk— _je ne sais quois_  som originalillustrasjonene har. Streken i filmen ligner mer på ting man har sett før.

<p style="text-align: center;">
  <a href="http://filmbloggen.net/wp-content/uploads/2013/06/BjarneStineLandtur.jpg"><img class="alignnone size-full wp-image-10637" alt="BjarneStineLandtur" src="http://filmbloggen.net/wp-content/uploads/2013/06/BjarneStineLandtur.jpg" width="618" height="438" /></a><br /> <em>Bilde: Gabrielle Vincent. Fra Bjarne og Stine drar på landtur (1983).</em>
</p>

<p style="text-align: center;">
  <a href="http://filmbloggen.net/wp-content/uploads/2013/06/vlcsnap-2013-06-20-02h48m24s15.png"><img class="alignnone size-full wp-image-10582" alt="vlcsnap-2013-06-20-02h48m24s15" src="http://filmbloggen.net/wp-content/uploads/2013/06/vlcsnap-2013-06-20-02h48m24s15.png" width="720" height="404" /></a><br /> <em>Bilde: La Parti Productions, Les Armateurs, Arthaus.</em>
</p>

**Hvordan figurene oppfører seg og beveger seg, er derimot kreativt utført, med myk, glidende animasjon.** Musene er menneskelige, men oppfører seg likevel ofte som mus. De smetter rundt i en rasende fart, bruker de skarpe fortennene i vanskelige situasjoner, og kan klatre oppover bygninger like lett som firfisler. Bjørnene, særlig Ernest, okkuperer også menneskeverdenen og dyreverdenen på samme tid. Ernest bor i et hus, snakker og går med klær, men har beholdt bjørnetrekk som brøling, stor appetitt og styrke, samt en trang til å gå i dvale. Stig Henrik Hoff (<i style="mso-bidi-font-style: normal;">The Thing, Nåde</i>, <i style="mso-bidi-font-style: normal;">Kautokeino-opprøret</i>) som Ernest er flink til å gi sterke bjørneassosiasjoner, med en mørk, brumlende, og litt gretten stemme. <span style="mso-spacerun: yes;"> </span>

**I den norske oversettelsen har man boltret seg i dialekter.** Den nyoppstartede Tromsø barnefilmfestival fikk nemlig støtte fra Språkåret til å dubbe _Ernest & Celestine_, som ble åpningsfilmen til festivalen i 2013. Musene har bergensdialekt og bjørnene har tromsødialekt. Og av en eller annen grunn snakker Celestine (Kaja Varjord, kjent fra <i style="mso-bidi-font-style: normal;">Babycall</i>) «teater-Oslomål» selv om hun har blitt oppfostret av «bergensere», og det er en tannlege-mus som har fransk aksent, selv om ingen andre har det. Slike språklige logiske brister er midlertid ikke noe nytt innenfor film. Bare tenk på <i style="mso-bidi-font-style: normal;">Skjønnheten og Udyret</i> (1991), hvor alle snakker amerikansk engelsk ispedd noen få franske gloser, til tross for at de befinner seg i Frankrike, mens lysestaken Lumière har en tjukk fransk aksent— eller <i style="mso-bidi-font-style: normal;">The Sound of Music</i> (1965), hvor handlingen finner sted i Østerrike, men alle snakker britisk engelsk, bortsett fra de yngste barna, som snakker amerikansk engelsk.

**Musikken og lydeffektene er godt gjennomført i <i style="mso-bidi-font-style: normal;">Ernest & Celestine</i>.** Jeg hadde for eksempel den muntre kjenningsmelodien (som kan høres i traileren) på hjernen stort sett resten av dagen. Jeg la spesielt merke til lyden under scenen hvor det kommer en regnstorm. Den rumlende tordenen og det sildrende regnet skapte en overbevisende atmosfære som gjorde seg veldig godt i kinosalen. Et øyeblikk var det som å titte ut vinduet på en sommerstorm.

<p style="text-align: center;">
  <a href="http://filmbloggen.net/wp-content/uploads/2013/06/vlcsnap-2013-06-20-00h48m35s38.png"><img class="size-full wp-image-10564 aligncenter" alt="vlcsnap-2013-06-20-00h48m35s38" src="http://filmbloggen.net/wp-content/uploads/2013/06/vlcsnap-2013-06-20-00h48m35s38.png" width="720" height="404" /></a><em>Bilde: La Parti Productions, Les Armateurs, Arthaus.</em>
</p>

**Rent innholdsmessig er filmen mørkere og mer action-pakket enn de snille, rolige billedbøkene de er basert på.** Effekten av diverse musefeller, for eksempel, beskrives i stor detalj. Jeg vil egentlig heller kalle filmen &laquo;inspirert av&raquo; enn &laquo;basert på&raquo; bøkene. Filmen tar seg i det minste tid på slutten til å anerkjenne og «forklare» disse forskjellene. Selv om jeg liker de søte bøkene, forstår jeg at de er litt for stillestående som grunnlag for engasjerende kinomateriale. Kanskje de hadde gjort seg bedre som korte tegnefilmsnutter, på rundt seks minutter hver?  <span style="mso-spacerun: yes;"> </span><span style="mso-spacerun: yes;"> </span><span style="mso-spacerun: yes;"> </span>

**<i style="mso-bidi-font-style: normal;">Ernest & Celestine</i> er tillatt for alle, og er en morsom og akkurat passe spennende film som vil fungere fint for yngre barn.** Ernest vil få dem til å le, og jaktscenene og marerittsekvensene vil få dem til å gispe. Jeg tviler på at de blir utålmodige. For min del hadde jeg altså en nostalgisk interesse i filmen ettersom jeg husket figurene fra da jeg var barn, men jeg kan se for meg at <i style="mso-bidi-font-style: normal;">Ernest & Celestine</i> muligens kan bli en smule kjedelig eller klissete for eldre seere som ikke har denne interessen. Det faktum at det tar flere uker før politiet finner huset til Ernest, til tross for at han er en gammel kjenning for dem, eller det faktum at det aldri forklares hvorfor samfunnet har denne skarpe todelingen, vil kanskje irritere noen. En historie om vennskap som samfunnet ikke godtar, og om å protestere mot tradisjoner, er heller ikke noe nytt, men det er sjarmerende nok utført.

**Voksne som følger barn på kino kan i alle fall beundre den vakre vannmaleri-stilen.** Jeg tror voksne vil sette mest pris på overgangen mellom vinter og vår i filmen. De skiftende årstidene er vist gjennom et segment som minner om <i style="mso-bidi-font-style: normal;">Fantasia</i> (1940), hvor Celestines illustrasjoner av snø, trær og gress danser over skjermen og følger rytmen til Ernests fiolinspilling. Høres ikke dette fristende ut, varer jo uansett filmen bare litt over en time.

<p class="MsoNormal" style="margin-bottom: .0001pt; line-height: normal;">
  <div class="video-shortcode">
  </div>
</p>