---
id: 9413
title: Kampen mot Umbrella corp. forsetter
date: 2013-01-16T00:57:15+00:00
author: Karina
layout: revision
guid: http://filmbloggen.net/2013/01/16/9408-revision/
permalink: /2013/01/16/9408-revision/
---
**Milla Jovovich er tilbake som Alice i Resident Evil: Retribution og klar for å gi fansen all den action de kan ønske seg.**   <!--more-->

**Originaltittel:** Resident Evil: Retribution  
**Sjanger:** Science Fiction / Action / Skrekk  
**Regi:** Paul W. S. Anderson  
**Manus:** Paul W. S. Anderson  
**Skuespillere:** Milla Jovovich, Sienna Guillory, Bingbing Li, Aryana Engineer, Michelle Rodriguez  
**Spilletid:** 1time, 35 min

<p style="text-align: center">
  <a href="http://filmbloggen.net/?attachment_id=9410" rel="attachment wp-att-9410"><img class="aligncenter size-large wp-image-9410" src="http://filmbloggen.net/wp-content/uploads//2013/01/Bilde-02-620x310.jpg" alt="" width="620" height="310" /></a><em>Bilde: Screen Gems</em>
</p>

**Historien starter der vi forlot Alice(Milla Jovovich) i** _Resident Evil: Afterlife**,**_ **på lasteskipet Arcadia hvor de overlevende er under angrep av flere luftskip.** Det er Jill Valentine (Sienna Guillory) som står bak angrepet. Jill var tidligere alliert med Alice, men er nå hjernevasket og under kontroll av Umbrella Corporation. Under angrepet blir Alice slått bevistløs og havner i sjøen.Her tar historien en brå vending og vi treffer Alice i et idyllisk hjem. Hun er nå gift og mor til datteren Becky, (Aryana Engineer). Ektemannen viser seg å være Todd, (Oded Fehr), som døde i den tredje filmen. Det tar ikke lange tiden før familien blir angrepet av zombier og Alice må kjempe for både sitt eget og Becky’s liv. I det øyeblikket Alice dør, våkner hun opp på basen til Umbrella, som er under kontroll av The Red Queen.

**Femmeren er overraskende bra.** Paul Anderson har virkelig gjort en bra jobb for å få denne filmen action fylt.  Han har også hentet inn tidligere avdøde karakterer og brakt dem tilbake til livet. Dette har han klart å gjøre på en troverdig måte. Handlingen foregår inne på Umbrella\`s base, som gjør det lettere å sende flere store mutasjoner mot karakterene gjennom hele filmen. Det er langt mer enn bare de vanlige zombiene de må beskytte seg mot. _Resident Evil – Extinction_ og _Afterlife_ var ikke like bra som de to første filmene, men Retribution har uten tvil høynet standeren igjen.

<p style="text-align: center">
  <a href="http://filmbloggen.net/?attachment_id=9411" rel="attachment wp-att-9411"><img class="aligncenter size-large wp-image-9411" src="http://filmbloggen.net/wp-content/uploads//2013/01/Bilde-03-620x413.jpg" alt="" width="620" height="413" /></a><em>Bilde: Screen Gems</em>
</p>

**Leon S. Kennedy (Johann Urb) er en karakter fra både TV-spillene og animasjonsfilmene, hvor han jobber som hemmelig agent for den Amerikanske ambassaden**. I denne filmen er han leder av en motstandsgruppe som slår seg sammen med Alice for å bringe Umbrella til grunne. Johan Urb bringer virkelig Leon til livet, ikke bare på hvor lik han er i utseende, men hele kroppsspråket er nesten en tro kopi av animasjonsfiguren. Bingbing Li som spiller Ada Wong gjør også en fantastisk jobb og det er tydelig at hun har studert animasjonsfilmen _Resident Evil: Damnation_.

<p style="text-align: center">
  <a href="http://filmbloggen.net/?attachment_id=9412" rel="attachment wp-att-9412"><img class="aligncenter size-large wp-image-9412" src="http://filmbloggen.net/wp-content/uploads//2013/01/Bilde-04-620x310.jpg" alt="" width="620" height="310" /></a><em>Bilde: Screen Gems</em>
</p>

**Dette er den filmen i serien som virkelig får deg til å føle at du er med i et TV-spill.** The red Queen bryter plutselig inn i filmen for å informere de Umbrella ansatte om hvor Alice og teamet oppholder seg.  De gir oss også dette animerte kartet hvor de drar oss ut av scenen og viser oss hvor karakterene befinner seg på basen, før vi forflyttes videre. Måten karakterene må kjempe seg gjennom forskjellige «byer» for å komme seg ut av basen på, gir deg TV-spillenes «Checkpoint» følelse.

**Liker du de tidligere filmene kommer du ikke til å bli skuffet over** _Retribution_**.** Filmen er fylt med zombier, mutantmonstre, avdøde karakterer og en god del action. Det er noen få stunder i filmen der jeg synes de har underprioritert animasjonen, det trekker noe ned. Resten av spesialeffektene er det ingenting å klage på.  Det sies at det skal komme en avsluttende film nummer seks, så da er det bare å krysse fingrende for at de klarer å skape en verdig avsluttende film til serien.