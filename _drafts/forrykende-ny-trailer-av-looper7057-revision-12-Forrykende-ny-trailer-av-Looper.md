---
id: 8436
title: Forrykende ny trailer av Looper
date: 2012-09-20T15:57:58+00:00
author: Hans-Kristian Rangnes
layout: revision
guid: http://filmbloggen.net/2012/09/20/7057-revision-12/
permalink: /2012/09/20/7057-revision-12/
---
**Actionlegenden Bruce Willis og den svært populære Joseph Gordon-Lewitt er å se i den kommende science-fiction filmen _Looper_. Regissør Rian Johnson, (mannen bak The Brothers Bloom) gir oss denne gangen en film om tidsreise og organisert mafiavirksomhet. Denne futuristiske filmen kommer til norske kinoer 12.Oktober 2012.  **

<a href="http://filmbloggen.net/2012/09/20/forrykende-ny-trailer-av-looper/looper_2012-2-2022x1289/" rel="attachment wp-att-7144"><img class="alignnone size-large wp-image-7144" src="http://filmbloggen.net/wp-content/uploads//2012/09/looper_2012-2-2022x1289-620x395.jpg" alt="" width="620" height="395" /></a>

Året er 2042 og i denne tidsalderen sender mafiaen ut såkalte &laquo;Loopers&raquo; for å myrde menn som står i veien for deres virksomhet. Joseph Simmons (Gordon-Lewitt) er en hyret leiemorder som får oppdrag sendt fra mafiaens hovedkvarter i fremtiden, nærmere bestemt 2072. De sender de utvalgte ofrene tilbake i tid, og der fjerner Simmons dem fra jordens overflate. Det går fint helt til han en dag får i oppdrag å drepe sitt fremtidige seg (Bruce Willis). Hele opplegget virker unødvendig komplisert, det spørs om det blir bra som film eller om det blir for mye på en gang. Konseptet høres spennende ut og det er dyktige skuespillere på rollelisten, det gjenstår bare å se om filmen leverer.

Bruce Willis blir også å se i Die Hard-oppfølgeren _A Good Day to Die Hard_, som kommer i Februar 2013. Spillet _Kane & Lynch_ blir film, og der får vi også se  Bruce Willis i rollen som Kane. Gordon Lewitt debuterer som regissør med filmen _Don Jon&#8217;s Addiction_, en moderne skildring av en pornoavhengig Don Juan-type som prøver å bli mindre selvopptatt &#8211; et prosjekt som virker interessant og rart.

Se traileren til Looper nedenfor og si gjerne din mening.

<div class="video-shortcode">
</div>