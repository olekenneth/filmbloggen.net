---
id: 7517
title: Blir ingen zombie action i desember
date: 2012-10-16T19:00:01+00:00
author: Karina
layout: revision
guid: http://filmbloggen.net/2012/10/16/7508-revision-7/
permalink: /2012/10/16/7508-revision-7/
---
**Hadde et håp om at dette var en dårlig spøk! Men det er altså bestemt at Resident Evil: Retribution ikke skal vises på kino i Norge!**

<p style="text-align: center">
  <a href="http://filmbloggen.net/?attachment_id=7510" rel="attachment wp-att-7510"><img class="aligncenter size-full wp-image-7510" src="http://filmbloggen.net/wp-content/uploads//2012/10/Resident-Evil-Retribution-02.jpg" alt="" width="620" height="388" /></a><em>Screen Gems</em>
</p>

**Etter mye flytting på premiere datoen av Resident Evil: Retribution, har Sony internasjonalt nå bestemt at filmen ikke skal vises på kino i Norge**.Tviler sterkt på at jeg var den eneste som var i ferd med å rive av meg håret i forustrasjon etter å ha fått denne nyheten. Jeg mener det er for dumt at den norske fansen ikke skal kunne få muligheten til å se denne filmen på kino.

**Filmen var på kinotoppen i USA premiere helgen og tjente inn $20,6 millioner.** De fire første filmene har totalt tjent inn over $700 millioner på verdensbasis. Så kanskje Sony internasjonalt har fått kalde føtter ettersom filmen så langt bare har tjent inn litt over budsjettet som var på $65 millioner.

**Resident Evil: Retribution har en stor fanskare i Norge og det ville uten tvil gagne filmen om den ble vist her.** Via filmweb.no har jeg lest om mange som ønsket å ha zombie walk før premieren. Dette viser hvor stor interessen er for denne filmen. Så selv om Resident Evil ikke har gjort det like bra i starten som de foregående, tror jeg at kinoene her til lands vil tape på og ikke ta den inn.  For oss ihuga fans er det dessverre ikke annet å gjøre enn å vente på utgivelses dato for Blu-ray og DVD. Jeg tror også at det vil ha den uønskede effekten at folk laster den ned gratis.