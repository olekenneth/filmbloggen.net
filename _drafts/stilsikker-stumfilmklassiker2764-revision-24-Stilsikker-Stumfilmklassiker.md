---
id: 2807
title: Stilsikker Stumfilmklassiker
date: 2012-03-10T14:04:07+00:00
author: brennum
layout: revision
guid: http://filmbloggen.net/2012/03/10/2764-revision-24/
permalink: /2012/03/10/2764-revision-24/
---
**The Artist vant Oscar for beste film i år og det forundrer meg ikke. Den er genuint underholdende, stilistisk gjennomført og banebrytende på mangfoldig plan.**  
****

**<!--more-->Tittel:** The Artist

  
**Kategori:** Romantisk dramakomedie  
**Regi:** Michel Hazanavicius  
**Skuespillere:** Jean Dujardin, Bérénice Bejo, John Goodman, James Cromwell, Malcolm McDowell, Missi Pyle, Penelope Ann Miller.  
**Spilletid:** 1 time og 40 minutter

<a href="http://filmbloggen.net/?attachment_id=2784" rel="attachment wp-att-2784"><img class="alignnone size-large wp-image-2784" src="http://filmbloggen.net/wp-content/uploads//2012/03/the_artist_3-620x360.jpg" alt="" width="620" height="360" /></a>

The Artist er en nostalgisk hyllest til det gode, gamle Hollywood &#8211; Et sted med mange muligheter for potensielle filmelskere. Filmen bringer oss først til et miljø preget av stumfilmens undre, med George Valentin (Jean Dujardin) i sentrum av det hele. Livet kunne ikke vært bedre for den kjekke stumfilmsjarmøren, han elsker oppmerksomheten, pengene og statusen. Men er lykken langvarig?

Ved en tilfeldighet støter han på en iherdig fan ved navn Peppy Miller (Bérénice Bejo). Hun har nylig fått en åpenbaring, hun vil bli en skuespillerinne. På den tiden florerte det av muligheter i filmverden, så sjansene lå godt til rette for suksess.

Valentin får en dag se filmens påståtte fremtid &#8211; talkies (lydfilmer) &#8211; han fnyser av hele opplegget og tenker bastant at dette er et forbipasserende fenomen. Filmindustrien fokuserer etter hvert alle sine midler på å finansiere lydfilmer, dette nekter Valentin å akseptere og bestemmer seg derfor for å lage en egenprodusert stumfilm om jungelens uante farer. Samtidig jobber Miller seg oppover i film-hierarkiet, hun utmerker seg spesielt godt i de nye og langt mer populære lydfilmene.

Historien fokuserer mye på romansen mellom de to hovedaktørene. Filmen unngår de store klisjeene som vanligvis følger med mange romantiske komedier. Dette er ikke en standard kjærlighetsfortelling, den makter å presentere det på en nyansert og original måte.

Skuespillet er mest uttrykt via gester og pantomime, noe som er forfriskende på mange måter ettersom man vanligvis er vant med dialog nå til dags. Jean Dujardin ble belønnet med Oscar for sin tolkning av en stumfilmskuespiller som møter motgang.

Dette er en stumfilm om stumfilmperioden i Hollywood på slutten av 1920-tallet &#8211; Det er en fantasifull etterligning.

Michel Hazanavicius har virkelig oppnådd å tolke Hollywood på sitt aller beste og verste. Samtidig som Hollywood har muligheten til å gjøre deg berømt og rik, har den også kapasiteten til å utelukke og glemme deg for all tid. Hollywood har en skyggeside, selv om det på overflaten kan virke fantastisk og plettfritt.