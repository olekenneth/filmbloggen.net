---
id: 6837
title: Hooligans (2005)
date: 2012-09-06T10:48:44+00:00
author: Ole-Kenneth
layout: revision
guid: http://filmbloggen.net/2012/09/06/32-autosave/
permalink: /2012/09/06/32-autosave/
---
**Klarer du å se for deg Elijah Wood (Frodo i Ringenes Herre) som en tøff og voldelig fotballsupporter i England?**

 ****[<img class="alignnone size-medium wp-image-34" src="http://filmbloggen.net/wp-content/uploads//2011/04/hooligans.jpg?w=300" alt="" width="589" height="394" />](http://filmbloggen.net/wp-content/uploads//2011/04/hooligans.jpg)

**Originaltittel:** Green Street Hooligans (The Yank)**  
Kategori:** Drama  
**Spilletid:** 1 time og 49 minutter  
**Regissør:** Lexi Alexander  
**Med:** Elijah Wood, Charlie Hunnam og Claire Forlani

Jeg kunne i hvertfall ikke se det for meg. Jeg har aldri sett noen andre filmer med Elijah Wood, samme som jeg ikke har sett noen andre filmer med Daniel Radcliffe (Harry Potter). Ikke fordi jeg har noenting i mot de eller deres skuespillerprestasjoner. Rett og slett bare fordi at skuespillere som blir kjent i en filmserie blir så desperate etter å bli kjent for andre roller at de velger drittfilmer (eksempel: Ralph Maccio som karate kid og Macaulay Culkin i Hjemme Alene-filmene). Derfor var jeg meget skeptisk til å se denne filmen, og det er grunnen til at jeg faktisk ser den seks år etter at filmen ble lansert. Men etter massivt press fra kompiser satt jeg meg ned med et åpent sinn for å se hva alle maser om.

Filmen starter med at Matt (Elijah Wood) blir feilaktig utvist av Harvard etter at hans romkamerat gjemmer kokain i hans eiendeler og han tar skylden. Han flytter til sin søster i London, Shannon (Claire Forlani) og hennes mann Steve. Matt blir fort kjent med Steve&#8217;s yngre bror Pete (Charlie Hunnam). Pete driver GSE (Green Street Elite) som er et såkalt &laquo;firm&raquo; som rett og slett er voldelige gjenger som kjemper for sitt lags respekt utenfor banen. For Pete og GSE handler alt om ryktet ditt og man går aldri fra en slåsskamp, uansett hvor mange de andre er. Matt på sin side er redd for vold og har aldri vært i en slåsskamp. Han skjønner imidlertidig etterhvert at han ikke er lagd av glass og får sterke følelser både for sine nye venner og for klubben.

[<img class="alignnone size-medium wp-image-33" src="http://filmbloggen.net/wp-content/uploads//2011/04/hooligans2.jpg?w=300" alt="" width="579" height="391" />](http://filmbloggen.net/wp-content/uploads//2011/04/hooligans2.jpg)

Det var litt om historien til filmen. Jeg vil først starte med å si at Elijah Wood spiller mesterlig. Jeg var redd jeg kom til å sitte å fokusere på Ringenes Herre hele filmen, men han er troverdig som en fotball-bølle. Filmen er på ingen måte for de minste da slåsscenene er rimelig heftige (tenk Fight Club). Men det ligger en underliggende god historie om vennskap, respekt og ære.

Manuset til filmen er til dels lett å forutse og litt irriterende. Men det legger heldigvis ingen demper på stemningen til filmen og Charlie Hunnum som Pete er bare vanvittig bra. Det er en skuespiller som jeg har sett vanvittig lite av men som jeg blir nødt til å følge med på. Jeg mener at filmen er godt regissert, spilt og rett og slett godt gjennomført. En stor tommel opp til fotball og vold!