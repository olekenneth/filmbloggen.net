---
id: 3135
title: '&#8211; Folk må få øynene opp for dokumentarfilmen'
date: 2012-04-27T17:40:13+00:00
author: Hans-Kristian Rangnes
layout: revision
guid: http://filmbloggen.net/2012/04/27/3131-revision-3/
permalink: /2012/04/27/3131-revision-3/
---
**Dokfilmfestivalen 2012 ble åpnet i Volda i går. Leder Synnøve Horvei har lyst til å skape noe både for den vanlige mannen i gata og en god arena for folk i bransjen.**<!--more-->

&#8211; Det er ingen rene dokumentarfilmfestivaler i Norge i dag og det er viktig at vi har et sted der folk kan vise seg fram. I utenlandske festivaler så drukner gjerne norske filmer i mengden, sier Horvei.

**Festivalen blir arrangert fra 25.-29. april hvert år og er den 16. i rekken. Den drar årlig folk fra hele Norge. Elever fra Høgskulen i Volda arrangerer Dokfilm og er drivkraften bak. Horvei studerer Fjernsynsreportasje og dokumentarfilm på Høgskulen og det er dette hun har lyst til å drive med.**

&#8211; Jeg tok media på videregående og der fikk vi i oppgave å lage en film. Jeg valgte å lage om ei venninne av meg som hadde fått kreft. Når jeg så responsen og at folk ble rørt av det jeg hadde laget visste jeg at det var det jeg hadde lyst til å drive med, sier 23-åringen.

Det blir vist hele 65 filmer under de fem dagene, derav ti er utanlandske.

**&#8211; Det er den norske dokumentarfilmen som skal være i fokus, men det er viktig at vi krydrer det med utenlandske filmer. Både for å få god**  
variasjon og fordi noen av de utenlandske filmene aldri kunne ha blitt laget i Norge, sier Vossingen.

&#8211; &laquo;66 months&raquo; er en slik film. Den tøyer etiske grenser og jeg tror ikke det hadde gått å gjennomføre den i Norge. Det er virkelig en film  
som får deg til å tenke og som får frem følelser i folk.

**Koser seg**  
Ane Rygh Marbak, Kaja Johnsen Viki og Trine Lise Sviggum Helgerud koser seg etter en vellykket åpning av årets festival.

&#8211; Jeg har egentlig ikke noe forhold til dokumentarfilmer. Utenom de få jeg ser på Brennpunkt, sier Ane Rygh Marbak.

**Jentene har akkurat kommet ut av åpningsfilmen &laquo;Fandens Virkelighet&raquo; og førsteinntrykket er det ingenting å si på. Filmen handler om bandet &laquo;Vestlandsfanden&raquo; som har turnert norske veier i 30 år.**

&#8211; Den var veldig underholdene og et godt portrett av et litt &laquo;harry band&raquo;. Det er det jeg liker med Dokfilm, jeg ser filmer jeg aldri hadde fått sett eller hørt om i en normal setting, sier Kaja Johnsen Viki.

**&#8211; I hvert fall ikke på &laquo;Brennpunkt&raquo;, skyter Ane inn med.**

Latteren sitter løst og det er tydelig at studentjentene trives.

&#8211; Så absolutt. Det er en kjempe god stemning, mye folk og masse god underholdning, sier Trine Lise Sviggum Helgerud.

**Åtte premierer**  
I løpet av festivalen er det åtte norgespremierer og en europapremiere. Det er studenter, folk som holder på med sin først film og de som har vært i bransjen i mange år. Alle samles i Volda for Norges største og eneste rene dokumentarfilmfestival. Alle er her for å vise seg frem. Alt ligger til rette for en god helg i Volda.

&#8211; Jeg håper alle får gode opplevelser, klarer å bygge nettverk og får masse, masse inspirasjon, avslutter lederen.