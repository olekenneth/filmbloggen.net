---
id: 2027
title: Galgenhumor og kreft
date: 2012-01-24T19:10:39+00:00
author: Hans-Kristian Rangnes
layout: revision
guid: http://filmbloggen.net/2012/01/24/1941-revision-10/
permalink: /2012/01/24/1941-revision-10/
---
****En fantastisk kompiskomedie med god karakterutvikling og du ler til du detter ut av skolen.<!--more-->****

Originaltittel: 50 / 50****  
Kategori:**** Drama / Komedie**  
**Spilletid:**** 1 time og 40 minutter**  
**Regissør:**** Jonathan Levine  
**Med:** Joseph Gordon-Levitt, Seth Rogen, Anna Kendrick, Bryce Dallas Howard, Anjelica Huston, Julia Benson, Marie Avgeropoulos.  
<a href="http://filmbloggen.net/?attachment_id=1942" rel="attachment wp-att-1942"><img class="alignnone size-large wp-image-1942" src="http://filmbloggen.net/wp-content/uploads//2012/01/50.50-620x412.jpg" alt="" width="620" height="412" /></a>  
27 år gamle Adam Schwartz (Joseph Gordon-Levitt) har et fint og enkelt liv. Han er ung og frisk, har en nydelig kjæreste, Rachel (Bryce Dallas Howard) og jobber sammen med sin sin håpløse og flåsete venn Kyle (Seth Rogen). Når Adam får konstatert at han har en sjelden type kreft, har han absolutt ingen peiling på hvordan han skal takle det. 50 / 50 er inspirert av filmens manusforfatter, Will Reisers egne livserfaringer gir den et nært og triverdig innblikk i hvordan en lever med, og takler det å bli diagnosert med kreft som en ung mann.

Seth Rogen er fantastisk som bestekompisen og det er mulig fordi han er bestekompis med manusforfatter Reiser og var det når han fikk diagnosen for 6 år siden. De finner humoren i en veldig trist situasjon og karakterene er veldig godt gjennomført. Ingen er perfekte og ingen er totale idioter. Kanskje med unntak av terapauten Cathrine som jeg ikke likte helt. Seth Green er i en noe normal rolle som en småfeit type som bare vil ha seg en kjæreste. Gordon-Levitt er konge i sin tolkning og Anjelica Huston er morsom i rollen som moren uten at det blir for mye.

Filmen er perfekt balansert mellom humor og alvor og jeg storkoste meg hele veien. En skikkelig god film!