---
id: 1144
title: 'Film for Faen: Bridesmaids'
date: 2011-09-28T10:05:45+00:00
author: Hans-Kristian Rangnes
layout: revision
guid: http://filmbloggen.net/2011/09/28/1135-revision-6/
permalink: /2011/09/28/1135-revision-6/
---
­­­****

# <span class="Apple-style-span" style="font-size: 13px;font-weight: normal"><strong>Bridesmaids er årets morsomste jentefilm! Historien baserer seg på Annie, som er forlover, og gjør alt feil. Hun er en typisk singel jente som har møtt alt for mange feil menn, slik at hun ikke kjenner igjen en bra mann når hun ser han. Se hvordan tyll og blonder forvandles til en rivalisering for å vinne brudens hjerte.</p> 

<p>
  </strong></span></h1> 
  
  <h1>
    <strong>NÅR HELEN STJELER BESTEVENNINNEN DIN</strong>
  </h1>
  
  <p>
    <strong>Originaltittel:</strong> Bridesmaids<br /> <strong>Sjanger:</strong> Komedie<br /> <strong>Lengde:</strong> 2t 5 min<br /> <strong>Regi:</strong> Paul Feig<br /> <strong>Manus:</strong> Annie Mumolo og Kristen Wiig<br /> <strong>Med:</strong> Kristen Wiig, Rose Byrne, Jon Hamm, Maya Rudolph, Ellie Kemper, Melissa McCarthy, Wendi McLendon-Covey, Michael Hitchcock og Annie Mumolo.
  </p>
  
  <p>
    Denne filmen er den morsomste jentefilmen jeg noen gang har sett! Historien handler om Annie som blir utnevnt til forloveren til sin bestevenninne, Lillian, som hun har kjent siden hun var barn. På forlovelsesfesten møter Annie Lillians brudepiker, og det er spesielt én Annie legger merke til, nemlig Helen. Helen er alt hun ikke er; flink til å organisere, har originale ideer, er rik, pen og populær. De blir fort erkefiender og rivaler.
  </p>
  
  <p>
    Annie tar med seg den rødmende bruden og hennes brudepiker til en billig bortgjemt restaurant, for så å ta de med på jakt etter kjoler til brudepikene og seg selv. Da de ankommer brudebutikken slår konkurransen til mellom Annie og Helen, i en kamp om å finne en kjole som alle skal ha – for Annie sin del, en billig og fin. Dessverre opplever alle jentene, bortsett fra Helen som ikke spiste kjøtt på restauranten, en forferdelig matforgiftning, noe som ender i katastrofe blant brudekjoler og silke.
  </p>
  
  <p>
    Dette er en lattermild film på høyeste nivå, jeg lo så å si hele filmen igjennom, fordi den spiller på så mange tangenter samtidig. Bruden med følge består av karakterer nesten alle kan kjenne seg igjen i, og det blir dratt så forferdelig ut, at man selv ser den tåpelige sannheten i seg selv.
  </p>
  
  <p>
    Jeg vil anbefale filmen for alle jenter, men også hvis dere gutter skal overraske jenta deres med en filmkveld. Denne er morsom, også for gutter! Her kan alle gutter se hvordan et bryllup fungerer i praksis i jenteverden.
  </p>
  
  <p>
    At de har klart å sette sammen en slik jentegjeng i filmen er fantastisk i seg selv. Og karakterene de har valgt er en perfekt kombinasjon, og veldig troverdig. Dessuten, det viser forskjellene på jentene, og er ingen typisk Hollywood blond-pen-sexy-håret-er-perfekt – type jenter. Dette er fantastisk!
  </p>
  
  <p>
    Jeg synes skuespillet er flott, og regien er perfekt! Greit nok, noe kan være stereotypisk og litt klisjé, men sammensatt er dette en opplevelse det er verdt å arrangere en jentekveld for!<br /> Så hopp inn i godbuksa, ta fram popcornet og brusen, og le!
  </p>