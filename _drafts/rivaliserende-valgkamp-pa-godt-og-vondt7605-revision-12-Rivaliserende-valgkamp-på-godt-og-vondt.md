---
id: 7801
title: Rivaliserende valgkamp på godt og vondt
date: 2012-10-28T15:24:59+00:00
author: brennum
layout: revision
guid: http://filmbloggen.net/2012/10/28/7605-revision-12/
permalink: /2012/10/28/7605-revision-12/
---
**Will Ferrell og Zach Galifianakis er en fremragende duo, de skaper mye lattermild stemning og bærer filmen gjennom dens svake partier. **  
****

**<!--more-->Originaltittel:** The Campaign

  
**Kategori:** Komedie  
**Regi:** Jay Roach  
**Skuespillere:** Will Ferrell,  Zach Galifianakis, Jason Sudeikis, Dylan McDermott, Katherine LaNasa, Sarah Baker, John Lithgow, Dan Aykroyd, Brian Cox.  
**Spilletid:** 1 time og 25 minutter

<a href="http://filmbloggen.net/?attachment_id=7635" rel="attachment wp-att-7635"><img class="alignnone size-large wp-image-7635" src="http://filmbloggen.net/wp-content/uploads//2012/10/Film-Review-The-Campaign.JP_-620x416.jpg" alt="" width="620" height="416" /></a>

Regissør Jay Roach (kjent for Meet the Fockers og Austin Powers-filmene) harsjelerer med valgkampkonvensjonene i USA. Han bruker sin velkjente evne til å lage komiske situasjoner og knytter det opp mot det aktuelle temaet: Valgkamp 2012.

Cam Brady (Will Ferrell) er uhindret i ferd med å vinne nok et termin i kongressen. Det han ikke forventet var at den snodige Marty Huggins (Zach Galifianakis) skulle ta opp kampen mot ham. Brady og Huggins blir erkerivaler og de bruker skitne knep for å nå til topps i meningsmålingene. Brady er en klisjéaktig etterligning av den normale politikeren i USA, han er selvopptatt, tar aldri på seg skyld og bruker hver anledning til å snakke om sin religion &#8211; selv om han aldri drar i kirken. Huggins er et &laquo;wildcard&raquo; &#8211; ingen vet nøyaktig om han er smart eller dum &#8211; og det er umulig å vite på forhånd hva han kommer til å si. Begge karakterene er morsomme og dynamikken mellom dem er uten tvil en av filmens sterkeste sider.

Filmen følger et standard oppsett med opp-og nedturer, ganske standard dramaturgi og en relativt forutsigbar historie. Komedier har som hensikt å være morsomme, så det spiller ikke så stor rolle om historien følger Hollywood-modellen til punkt og prikke. Siden historien følger en godt oppbrukt mal blir det opp til skuespillerne og deres kreativitet å gjøre filmen verdt å se. Og det føler jeg de får til. Skuespillerne i denne filmen er dyktige og det gir mersmak. De fyller tomrommene eller dødtiden i filmen med latter. De viktigste faktorene er karakterenes væremåte og situasjonene de utsettes for &#8211; det er etter min mening det som skaper stemning.

Will Ferrell spiller den samme frekke og narsissistiske personen som han nesten allitd spiller (Det ene unntaket er hans rolle i Stranger Than Fiction, den var bra og annerledes). På tross av alt er de lite variasjon i hans rollevalg, men det er tross alt den karakteren han er best til å spille. Han er eksentrisk og utadvendt som denne rollen, den gir seere det de kom for: latter og glede. Zach Galifianakis (mest kjent fra The Hangover og HBO TV-serien Bored to Death) gjør en strålende rolle som den noe merkelige Huggins. Karakteren hans kan minne om en av Seth Macfarlanes figurer fra Family Guy &#8211; en kar med en plagsomt vennlig stemme. Figuren passer fint inn i tegneserieuniverset, dog etterligningen hans i The Campaign virker noe malplassert og utstøtt i dagens samfunn. Det er det som gjør det litt morsomt, at en så spesiell person inntrer i en valgkampkampanje.

Temaet er originalt, det finnes noen, men ikke altfor mange valgkamp-komedier.

Det forekommer skandaler, pinlige uttalelser i ettertid og en utrolig usportslig opptreden fra begge parter &#8211; valgkamp på godt og vondt med andre ord.