---
id: 1407
title: Cars 2 kjører over forventningene
date: 2011-10-12T02:15:19+00:00
author: Gukmeister
layout: revision
guid: http://filmbloggen.net/2011/10/12/1406-revision/
permalink: /2011/10/12/1406-revision/
---
  * **Originaltittel:** Cars 2
  * **Nasjonalitet:** [Amerikansk](http://www.vg.no/film/sok.php?nasjon=Amerikansk "Se listen over filmer med samme nasjonalitet")
  * **Sjanger:** [Animasjon](http://www.vg.no/film/sok.php?genre=Animasjon "Se listen over filmer med samme sjanger") / [Komedie](http://www.vg.no/film/sok.php?genre=Komedie "Se listen over filmer med samme sjanger")
  * **Produksjonsår:** [2011](http://www.vg.no/film/sok.php?aar=2011 "Se listen over filmer fra samme år")
  * **Premiere:** 05. august 2011
  * **Regi:** [John Lasseter](http://www.vg.no/film/person.php?person=John+Lasseter "Se alle filmene til John Lasseter i databasen"), [Brad Lewis](http://www.vg.no/film/person.php?person=Brad+Lewis "Se alle filmene til Brad Lewis i databasen")
  * **Med:** Originale stemmer: [Owen Wilson](http://www.vg.no/film/person.php?person=Owen+Wilson ""), [Michael Caine](http://www.vg.no/film/person.php?person=Michael+Caine), [Emily Mortimer](http://www.vg.no/film/person.php?person=Emily+Mortimer), [Michael Keaton](http://www.vg.no/film/person.php?person=Michael+Keaton), [Jason Isaacs](http://www.vg.no/film/person.php?person=Jason+Isaacs), [Bruce Campbell](http://www.vg.no/film/person.php?person=Bruce+Campbell)

**Vi har alle sett det før, en Disney-film får gode besøkstall og film nummer to produseres fortere enn svint. Ofte med penger og ikke kvalitet som hovedfokus. Cars 2 er et unntak. Filmen sjarmerer og imponerer barn i alle aldre.**

** **

**Film nummer en i Cars-serien hadde premiere i 2006, og spilte inn nærmere en halv milliard dollar på kino. Filmen har siden den gang blitt oversatt til alt fra russisk til kinesisk, og først i år valgte Disney å smelle til med en oppfølger. Biler 2 begynner på samme sted som originalen, i den lille byen Radiator Springs. Mennesker eksisterer ikke i dette universet. Biler prater, klemmer, jobber og lekker olje når de gjør sitt fornødende.** 

**Den hjemvendte mesteren, Lightning McQueen har kommet tilbake for å besøke sin beste venn, taubilen Mater. Et miljøvennlig drivstoff lanseres ,og skal promoteres gjennom historiens første World Grand Prix. McQueen slenger seg på, kløna Mater blir med, og en gjeng med onde biler prøver å ødelegge hele mesterskapet, og promoteringen av det nye drivstoffet. Kaster du alt dette i en gryte med gode animasjoner, helproffe stemmer og et godt musikkspor, da får du god film.**

**Disney og Pixar vet hva de gjør når de produserer animasjonsfilm. Biler 2 er en film fylt til randen av godt animasjonsarbeid, og fine detaljer. Gjennom mesterskapet World Grand Prix tas vi med på en reise til Japan, Frankrike, Italia og Storbritannia. Alle stedene bærer preg av godt håndverk, og ikke minst detaljer som setter særpreg på hvert enkelt land. Når de i tillegg klarer å skape følelser som medfølelse og sinne gjennom en frontrute med to øyne, da innser man at denne gjengen vet hva de gjør.**

**Parallelt med McQueens kniving om mesterskapet, følger vi Mater, som ved en misforståelse ender opp som hemmelig agent.  De to historiene funker godt hver for seg, og glir fint inn i hverandre mot slutten. Owen Wilson(Starsky and Hutch, Wedding Crashers) gir McQueen stor troverdighet, og klarer å skape både latter og medfølelse hos publikum. Oscar-vinner Michael Caine, har full kontroll som agenten, Finn McMissile. Disse gutta er bare noen av skuespillerne som danner filmens stjernegalleri med gode stemmer.**

******Humor og gode ideer er også stappet inn i drøyt en og en halv time med god underholdning. Et biltoalett i Japan, en bilwrestling-arena og gode poenger er bare noe av det som krydrer filmen. Musikken gjør de lange billøp sekvensene spennende, og legger til en ekstra faktor i de store actionscenene. Filmen beholder spenningsnivået hele veien, og toppes med en overraskende sluttscene.**

**Alt i alt er Biler 2 en meget god film. Disney har tidligere produsert oppfølgere som Mulan 2, Løvenes Konge 2 og Bambi 2, uten videre stort hell. Biler 2 bryter med denne trenden, og holder nivået på film nummer en, og overgår den på flere punkter. Alder har lite å si, denne animerte godbiten passer for alle.**

** **

** **

** **

** **