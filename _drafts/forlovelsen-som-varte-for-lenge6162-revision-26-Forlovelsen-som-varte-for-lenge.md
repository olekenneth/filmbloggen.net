---
id: 6542
title: Forlovelsen som varte for lenge
date: 2012-08-23T12:34:19+00:00
author: brennum
layout: revision
guid: http://filmbloggen.net/2012/08/23/6162-revision-26/
permalink: /2012/08/23/6162-revision-26/
---
**Langsom, mangelfull og toppet med klisjeer &#8211; The five year engagement er som en skolerevy, sketch etter sketch, uten særlig formål for historien.** ****

**<!--more-->Originaltittel:** The five year engagement

  
**Kategori:** Romantisk komedie  
**Regi:** Nicholas Stoller  
**Skuespillere:** Jason Segel, Emily Blunt, Chris Pratt, Alison Brie, Lauren Weedman, Mimi Kennedy, David Paymer, Jacki Weaver, Rhys Ifans, Mindy Kaling, Randall Park, Kevin Hart.  
**Spilletid:** 2 timer og 4 minutter

<a href="http://filmbloggen.net/?attachment_id=6308" rel="attachment wp-att-6308"><img class="alignnone size-large wp-image-6308" src="http://filmbloggen.net/wp-content/uploads//2012/08/The-Five-Year-Engagement_03-620x413.jpg" alt="" width="620" height="413" /></a>

Tom Sullivan (Jason Segel) har etter et år sammen med Violet Barnes (Emliy Blunt) bestemt seg for å fri til sin partner. Hun sa ja og livene deres kunne ikke vært bedre, men så skjer det uforutsette ting som gjør at de må utsette bryllupet. Det som følger deretter er en tålmodighetsprøve uten like &#8211; både for de og for oss som seere.

Det manusforfatter/skuespiller Jason Segel og regissør Nicholas Stoller ikke tok i betraktning da de lagde manuset var at de trengte et driv i fortellingen. Filmen mangler gnist, noe som gjør den 2 timer lange fortellingen om kjærlighet og forlovelse til en noe uinteressant og lite tiltalende film.

**Humor er ikke akkurat filmens sterkeste kort, den prøver gang på gang å gjøre en langvarig forlovelse til noe hysterisk morsomt, men det meste betraktes som usannsynligheter og labre forsøk på å engasjere seere. På et visst punkt faller Tom inn i en slags villmark-fase, vokser seg langt skjegg og drikker av begere med ekornskinn på &#8211; hvem gjør slikt?**

Ok, så kanskje filmen har noen finesser som gjør den litt morsom, men hovedproblemet ligger i  historien. Det høres faktisk like uinteressant ut som det virker &#8211; en 5 år lang forlovelse &#8211; de prøver sitt på å krydre til det kjedelige faktum at vi følger to parter gjennom en opplevelse som vi greit kunne vært foruten. Alle forsøk på humor hjelper særskilt lite når historien er såpass forutsigbar og uoriginal.

**Jeg har stor respekt for Jason Segel, han er en dyktig skuespiller, dog kanskje ikke den beste manusforfatteren. Chris Pratt fra Parks & Recreation spiller bra i serien, men i denne filmen får han tildelt en såpass dårlig rolle &#8211; typisk forlover rolle, som er der for å komme med prekener og moralsk støtte, uten at det hjelper hovedkarakteren noe nevneverdig. Skuespillet, alt i alt, er akseptabelt. Gode skuespillere fanget i en forferdelig dårlig skrevet film.  **

Dette er en film som prøver å appellere til kjærestepar og de treffer muligens klokkerent der, men for oss andre blir dette for klisjéfylt og uten særlig hensikt. Målet er vel å underholde, men det klarer dessverre ikke _The Five Year Engagement_. Fortellergleden er blitt kastet som svinn. Unn deg gjerne denne filmen hvis du er ute etter søte romanser og feelgood-stemning &#8211; det har den, men intet mer.