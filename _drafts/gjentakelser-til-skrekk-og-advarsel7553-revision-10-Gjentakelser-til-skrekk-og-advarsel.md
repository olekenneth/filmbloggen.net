---
id: 7568
title: Gjentakelser til skrekk og advarsel
date: 2012-10-19T02:49:18+00:00
author: Karina
layout: revision
guid: http://filmbloggen.net/2012/10/19/7553-revision-10/
permalink: /2012/10/19/7553-revision-10/
---
**Ingenting er bedre enn nervepirrende filmer der man sitter med dynen godt opp til nesetippen mens man ser på. Men fjerdemann ut i serien virker heller bare skrekkelig kjent..**

**Originaltittel:** Paranormal Activity 4  
**Sjanger:** Overnaturlig Skrekk  
**Regi:** Henry Joost, Ariel Schulman  
**Manus:** Oren Peli, Christopher Landon  
**Skuespillere:** Katie Featherston, Kathryn Newton, Brady Allen, Aiden Lovekamp, Matt Shively  
**Spilletid:** 1time, 28 minutter

<p style="text-align: center">
   <a href="http://filmbloggen.net/?attachment_id=7556" rel="attachment wp-att-7556"><img class="aligncenter size-large wp-image-7556" src="http://filmbloggen.net/wp-content/uploads//2012/10/paranormal-activity-4-Bilde-05-620x321.jpg" alt="" width="620" height="321" /></a><em>Paramount Pictures</em>
</p>

**Handlingen tar plass fem år etter Katie (Katie Featherston) drepte sin søster og kidnappet hennes sønn Hunter i Paranormal Activity 2.** Vi følger livet til tenåringen Alice (Kathryn Newton) som bor sammen med sine foreldre og lillebroren Wyatt (Aiden Lovekamp). En kveld står en ambulanse og hyler utenfor huset til de nyinnflyttede naboene, moren til Alice løper over. Nabokvinnen ender på sykehuset, sønnen hennes Robbie (Brady Allen)må nå bo sammen med Alice og familien. Etter Robbie’s ankomst begynner bemerkelsesverdige og paranormale hendelser å ta plass. Alice og kjæresten Alex (Matt Shively) bestemmer seg for å videoovervåke huset. Opptakene avslører at det foregår litt av hvert, både på dagtid og nattestid.

<p style="text-align: center">
  <a href="http://filmbloggen.net/?attachment_id=7561" rel="attachment wp-att-7561"><img class="aligncenter size-full wp-image-7561" src="http://filmbloggen.net/wp-content/uploads//2012/10/paranormal-activity-4-Bilde-04.jpg" alt="" width="600" height="395" /></a><em>Paramount Pictures</em>
</p>

**Paranormal Activity 1 var virkelig skremmende, men etter film nummer fire begynner det hele å bli gammelt.** Historien som holder filmene sammen kunne ha fungert, men da må det brukes andre metoder for å skremme publikum. Når de samme taktikkene blir brukt hele tiden mister de sin effekt. Hvor mange ganger kan man bli skremt av en dør som brått smelles igjen? Føler at manusforfatterne Oren Peli og Christopher Landon har en for stor kjærlighet for sitt tidligere verk. Noe som resulterer i altfor mange gjentakelser og gamle mønstre.

**Det som er bra med Paranormal Activity 4 er at vi nå følger en ny familie og vi får se alt fra en tenårings synspunkt.** Føler denne filmens handling retter seg mer mot sitt egentlige publikum som er ungdom.  Det vikles inn problemer med foreldre som ikke hører etter, hjemme alene følelsen og usikkerheten rundt sex. Det er blitt skapt ett nytt miljø for filmen, men er det egentlig nok?

**Filmen går under sjangeren Found Footage (Funnet film), i likhet med forgjengerne.** Kvaliteten på filmingen er derimot bedre i denne filmen, da karakterene nå har tilgang på nyere teknologi. Opptakene Alice gjør er via innebygde webkameraer i alle husetes pc-er, hun overvåker dermed familien i skjul. Vi slipper det håndholdte kameraet, noe som gir oss mer fokus på hva som skjer. De har også lagt inn bevegelses sensorer som fanger opp aktivitet en ellers ikke ville lagt merke til.

<p style="text-align: center">
  <a href="http://filmbloggen.net/?attachment_id=7562" rel="attachment wp-att-7562"><img class="aligncenter size-full wp-image-7562" src="http://filmbloggen.net/wp-content/uploads//2012/10/paranormal-activity-4-Bilde-03.jpg" alt="" width="600" height="337" /></a>
</p>

**Jeg samler selv på skrekkfilmer, men denne filmserien kommer ikke til å ende opp i min dvd-hylle**.Første filmen skremte meg, men det ble med den ene gangen.  Under denne filmen måtte jeg kjempe mot lysten til å dra fram mobilen og spille Angry Birds. Er du en person som blir lett skremt og ikke har sett mange skrekkfilmer, kan dette være en film for deg. Hvis ikke må du forberede deg på å få kjeven ut av ledd grunnet gjesping. Når det er sagt, det er tydelig et marked for disse filmene. Paranormal Activity 3 satte ny rekord innenfor skrekkfilmer i USA på midnattsvisningene. For meg er dette ganske uforståelig, så håper at dette er siste filmen i samlingen.