---
id: 7505
title: Klar for nok en Zombie høst!
date: 2012-10-13T15:19:26+00:00
author: Hans-Kristian Rangnes
layout: revision
guid: http://filmbloggen.net/2012/10/13/7476-revision-17/
permalink: /2012/10/13/7476-revision-17/
---
**Da nærmer det seg start på sesong 3 av The Walking Dead som har premiere i USA på søndag. Her kommer en liten oppsummering av de to tidligere sesongene!<!--more-->**

<p style="text-align: center">
  <a href="http://filmbloggen.net/2012/10/13/klar-for-nok-en-zombie-host/the-walking-dead-02-2/" rel="attachment wp-att-7481"><img class="aligncenter size-large wp-image-7481" src="http://filmbloggen.net/wp-content/uploads//2012/10/The-walking-Dead-021-620x318.jpg" alt="" width="620" height="318" /></a>
</p>

<p style="text-align: center">
  <em>AMC Studios/ Frank Darabont</em>
</p>

**I denne serien blant annet følger vi Lensmannen Rick Grimes, (Andrew Lincoln) som våkner opp fra koma midt i en zombie apokalypse**. Konen, Lori (Sarah Wayne Callis) og sønnen, Carl (Chandler Riggs) er borte. Morgan Jones som har søkt tilflukt i nabolaget, informerer Rick om karantenen som CDC (senteret for sykdomskontroll) skal ha satt opp i Atlanta. Han velger å ta seg til Atlanta i håp om at Lori og Carl befinner seg der. Når Rick kommer til Atlanta, får han seg en stor overraskelse. Hele byen er overtatt av Walkers (zombier). Rick reddes i siste liten av en gruppe overlevende som fører han til leiren deres. Til Rick’s forbauselse viser det seg at Lori og Carl holder til i denne gruppen. Han finner også bestevennen Shane (Jon Bernthal) her. Lori som er blitt fortalt av Shane at Rick er død, har derfor startet et romantisk forhold til Shane. Dette har de holdt skjult og nå advarer hun Shane, om å holde seg langt unna henne og familien hennes.

**Etter at en stor horde med walkers kommer over tilholdsstedet og dreper en større del av gruppen, må de endre lokalisering**. De overlevende bestemmer seg for å dra til CDC sitt hovedkvarter hvor de håper på svar på hva som har forårsaket dette massive zombie utbruddet. De får seg en stor skuffelse når de finner ut at det ikke er noe enkelt svar på denne apokalypsen og heller ingen kur. Elendigheten topper seg da de får beskjed om at bygningen til CDC er i ferd med å telle ned til å gå i luften. Andrea (Laurie Holden) som mistet sin søster under det siste zombie angrepet, ønsker å dø i eksplosjonen. Hun føler at livet ikke lenger har noe mening, men heldigvis klarer Dale (Jeffrey DeMunn) å overtale henne til å bli med ut av bygningen.

**På deres vei mot Fort Benning må de stoppe fordi motorveien er blokkert av forlatte biler.** Mens de prøver å ta seg frem, kommer det en stor gruppe walkers forbi.  De overlevende gjemmer seg i og under bilene, men Sophia (Madison Lintz) datteren til Carol (Melissa McBride) blir oppdaget. Hun løper for livet mot skogen, forfulgt av to zombier. Rick følger etter og dreper zombiene, men Sophia er forsvunnet. Shane, Rick og Carl går på leting, men ved ett uhell blir Carl skutt av jegeren Otis (Pruitt Taylor Vince). I fortvilelse tar Otis dem med til veterinæren Hershel Green (Scott Wilson) i håp om at han kan hjelpe.  For at Carl skal få hjelp, må Shane og Otis dra til FEMA (Federal Emergency Management Agency) for å få tak i medisinsk utstyr. FEMA er omringet av walkers, så de har store vansker med å komme seg ut igjen i live. Som en siste utvei, skyter Shane Otis slik at han selv kommer seg unna. Han kommer seg tilbake til gården akkurat i tide for Carls operasjon. Han forteller at Otis er død, men velger å ty til en løgn om hva som egentlig hendte.

**Rick overtaler Hershel til å la dem campe på gården hans**. Her velger Lori å fortelle Rick at hun er gravid. Hun lar også Rick få vite om forholdet hun hadde til Shane, da barnet hun bœrer like godt kan vœre hans. I mellomtiden fortsetter de letingen etter Sophia uten hell. Ved et uhell finner en i gruppen ut at det oppholder seg en mengde walkers på låven. Det viser seg at dette er familiemedlemmene på gården. Hershel er nemlig overbevist om at de bare er syk, og må passes på til det blir funnet en kur. Når resten av gruppen blir oppmerksom på dette, tvinger Shane dem til å skyte. Til alle sin overraskelse viser det seg at den siste zombien som kommer ut fra låven er Sophia. Rick som ikke har noe annet valg, tar opp pistolen og skyter henne. Etter å ha sett familien sin slaktet ned, begynner Hershel å få øynene opp og skjønner at familien hans ikke bare var syk.

<p style="text-align: center">
  <a href="http://filmbloggen.net/2012/10/13/klar-for-nok-en-zombie-host/the-walking-dead-06/" rel="attachment wp-att-7493"><img class="aligncenter size-full wp-image-7493" src="http://filmbloggen.net/wp-content/uploads//2012/10/The-Walking-Dead-06.jpg" alt="" width="620" height="411" /></a>
</p>

<p style="text-align: center">
  <em>AMC Studios/ Frank Darabont</em>
</p>

**Carl går ut i skogen hvor han skyter på en zombie som sitter fast i sumpen, det ender med at zombien kommer seg løs og forfølger Carl tilbake til gården**. Det resulterer i at Dale blir angrepet og bitt. Daryl, en annen fra gruppen, skyter Dale for å ende hans lidelser.

**Dale hadde fortalt Lori om at han mente Shane var fullstendig ute av kontroll og at han mistenkte Shane for å ha skutt Otis**. Hun bestemmer seg for å snakke med Rick og advare han om Shane. Dette fører til at Rick havner i en krangel med Shane om hvem som vil være den beste faren til Carl, og for Lori’s ufødte barn. Krangelen blir så opphetet at Shane drar fram pistolen og retter den mot Rick. Nå forstår Rick hvor farlig Shane er, og mens han prøver å snakke Shane til rette og Shane endelig senker pistolen, stikker Rick en kniv inn i hjertet hans. Like etter dukker Carl opp og har pistolen rettet mot Rick. Men det er ikke Rick han skyter, det er Shane som nå har kommet tilbake som Zombie uten å ha blitt bitt. Skuddet som ble avfyrt har tiltrukket zombier og nå overfaller de resten av gruppen. Deres eneste utvei er å forlate gården og de samles hvor Sophia først forsvant.

<a href="http://filmbloggen.net/2012/10/13/klar-for-nok-en-zombie-host/the-walking-dead-07/" rel="attachment wp-att-7494"><img class="aligncenter size-large wp-image-7494" src="http://filmbloggen.net/wp-content/uploads//2012/10/The-Walking-Dead-07-620x381.jpg" alt="" width="620" height="381" /></a>

<p style="text-align: center">
  <em>AMC Studios/ Frank Darabont</em>
</p>

**Vi får et glimt av Andrea som fortsatt er i livet.** Hun har løpt til skogs for å unnslippe zombiene og blir reddet av en ukjent skikkelse. Rick bestemmer seg for å informere gruppen om hva som gikk for seg i skogen, og hva som skjedde med Shane etter at han døde. Det han også forteller er at forskeren på CDC-senteret forklarte at alle har viruset i seg, og at alle vil ende opp som walkers etter sin død.

**Jeg liker godt hvordan denne serien starter**. Den gir meg denne 28 days later (2002) følelsen om hvordan Rick våkner opp fra koma midt i en zombie apokalypse.  Når de blir omringet av zombier på kjøpesenteret tenker jeg med en gang på George A. Romeros Dawn of the Dead fra 1978. Seriens zombier ser utrolig bra ut. De er laget slik at du ser forskjell på hvem som nettopp er omkommet, og de som er langt inn i forråtnelsen. Historien er veldig bra skrevet, og de holder seg veldig realistisk selv med tanke på at dette er en zombie tv-serie. Vi følger en stor gruppe med vanlige personer som gjør sitt beste for å klare og overleve en apokalypse.  Det som også er veldig bra med å ha så mange store roller er at de kan drepe flere av karakterene og vi slipper at hovedpersonene blir gjort udødelige.

<a href="http://filmbloggen.net/2012/10/13/klar-for-nok-en-zombie-host/the-walking-dead-08/" rel="attachment wp-att-7495"><img class="aligncenter size-full wp-image-7495" src="http://filmbloggen.net/wp-content/uploads//2012/10/The-Walking-Dead-08.jpg" alt="" width="620" height="465" /></a>

<p style="text-align: center">
  <em>AMC Studios/ Frank Darabont</em>
</p>

**Serien er en fin blanding av action, drama og skrekk**. I begynnelsen av sesong to, ble det vel mye drama en stund. Min mening er at det ble litt for mange konflikter i selve gruppen. Dale sine bekymringer for Andrea, konfliktene med Shane og Rick, og Rick som krangler med Lori om hvordan de skal oppdra Carl. Resultatet ble at zombiescenene ble kortet ned til det minimale. Da de startet opp igjen i februar, begynte serien å bedre seg igjen. Det ble mer actionfylte episoder og jeg fikk igjen den følelsen av at jeg så på en zombie tv-serie. Det jeg også legger merke til er at den verdenen de nå lever i endrer dem. De går lengre for å beskytte seg selv mot fare og de dreper mennesker uten å la seg affisere. Det er ikke lenger bare Shane som har tilpasset seg denne livsstilen. Slik som sesong to ble avsluttet, har jeg stor tro på at vi har litt av en sesong i vente!