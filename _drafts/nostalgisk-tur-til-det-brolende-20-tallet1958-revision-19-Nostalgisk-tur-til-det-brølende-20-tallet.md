---
id: 2100
title: Nostalgisk tur til det brølende 20-tallet
date: 2012-01-26T14:48:10+00:00
author: brennum
layout: revision
guid: http://filmbloggen.net/2012/01/26/1958-revision-19/
permalink: /2012/01/26/1958-revision-19/
---
**Reisen går fra vår tidsalder til det urokkelige 20-tallet. Derifra går reisen enda lengre bak i tid. En uendelig lang nostalgisk reise.**

**<!--more-->Kategori:** Romantisk komedie

  
**Regi:** Woody Allen  
**Skuespillere:** Owen Wilson, Rachel McAdams, Kathy Bates, Michael Sheen, Kurt Fuller, Marion Cotillard, Mimi Kennedy, Adrien Brody, Tom Hiddleston.  
**Spilletid:** 1 time og 34 minutter

<a href="http://filmbloggen.net/?attachment_id=2067" rel="attachment wp-att-2067"><img class="alignnone size-large wp-image-2067" src="http://filmbloggen.net/wp-content/uploads//2012/01/Midnight_in_Paris_219213a-620x413.jpg" alt="" width="620" height="413" /></a>

Woody Allen er etter min mening en av de beste regissørene verden har glede av å ha. Kvaliteten og originaliteten på filmene hans er upåklagelige, historiemessig er de veldig nyskapende og nytenkende. Og det skal godt gjøres i nåtidens Hollywood. Cowboys & Aliens er et godt eksempel på nyansert absurd tenkning fra Hollywood sin side. Denne filmen er heldigvis ikke lik den på noen som helst måte.

Filmen handler om en mann, en mann besatt av 1920-tallet, 20-tallet i Paris for å være mer konkret. Litteraturen, idealtankene og kunsten som ble skapt på 20-tallet fasinerer han meget mye. Denne filmen er et dyptdykk i 1920-tallets vakre og fantasifulle dager. Hovedkarakteren siger inn i et miljø med gamle melodier og folk ikledd flotte kjoler og hatter. &laquo;The Fitzgeralds&raquo;, Hemmingway og Pablo Picasso er blant noen av 20-talls figurene han treffer på, og han blir etterhvert motivert til å skrive ferdig sin novelle, slik at den velleste og litterære Hemmingway kan si sin mening om den. Hemmingway er forøvrig veldig konkurransedyktig, og mener at alle forfattere hater hverandre fordi de alltid kommer til å være uenig om hvem som skriver best.

De reiser til &laquo;La Belle Époque&raquo;, en tidsperiode preget av nye teknologiske funn og utvikling innen medisinske affærer. De er så lei av nåtiden, terrorister, sosiale medier og lav karbo diett. De ønsker mer ut av livet sitt. Søken etter en gyllen alder er det de prøver å oppnå.

Owen Wilson spiller en rolle han er godt kjent med. En smule nevrotisk, distre og asosial. Denne rollen har han alltid vært flink til å fremvise på en strukturert og nøysommelig måte. Rachel McAdams spiller en mildt sagt fortvilet hustru som stadig lurer på om mannen har synshallusinasjoner. Og Marion Cotillard spiller den skjønne fransktalende mannemagneten Adriana. Menn som Hemmingway og Pablo Picasso har falt for henne, men hun er kun interessert i Gil Pender(Owen Wilson). Michael Sheens karakter er av den plagsomme typen, han er en skikkelig bedreviter og pseudo-intellektuell. Han prater og prater til han blir grønn i ansiktet, meste av det han sier er bare fjas og &laquo;namedropping&raquo;.

Denne filmen kommer mest sannsynligvis de som liker å kalle seg for intellektuelle til å like. Jeg er forøvrig ikke en intellektuell, men jeg likte den godt selvom. Den har mange referanser til kjente filosofer og dyktige kunstere. Hvorvidt alt er fantasi eller om Gil Pender lider av en psykisk lidelse kan jeg ikke røpe, dere blir nok nødt til å se denne filmen for å finne det ut.