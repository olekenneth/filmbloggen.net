---
id: 5119
title: Sjarm og samfunnskritikk i Magic Mike
date: 2012-07-18T13:31:27+00:00
author: Per Morten Mjølkeråen
layout: revision
guid: http://filmbloggen.net/2012/07/18/5114-revision-2/
permalink: /2012/07/18/5114-revision-2/
---
**På overflaten er Magic Mike en morsom vri på objektifiseringen av kjønnsroller i film, men den markerer også Soderberghs andre titt på finanskrisen i Amerika. Dessverre klarer den ikke å gjøre det The Girlfriend Experience gjorde i 2009.</p> 

Originaltittel: </strong>Magic Mike**  
Sjanger:** Komedie / Drama**  
Regi:** Steven Soderbergh**  
Manus:** Reid Carolin**  
Skuespillere:** Channing Tatum, Alex Pettyfer, Olivia Munn, Matthew McConaughey, Cody Horn, Joe Manganiello, Matt Bomer, Adam Rodriguez

<a href="http://filmbloggen.net/?attachment_id=5116" rel="attachment wp-att-5116"><img class="alignnone size-large wp-image-5116" src="http://filmbloggen.net/wp-content/uploads//2012/07/4-001-620x412.jpg" alt="" width="620" height="412" /><br /> </a>_Foto: Norsk Filmdistribusjon_

Magic Mike er strippernavnet til entreprenøren Mike (Channing Tatum) og er hovedattraksjonen på den mannlige strippeklubben. Før vi blir introdusert for Mikes strippertilværelser får vi vite at hans store drøm er å selge hjemmelagde og unike møbler. Dette krever penger og det er slik Soderbergh har valgt å kommentere finanskrisen igjen.

Denne filmen fungerer på mange måter som en fullstendig sirkel for Soderberh, ettersom vi i Magic Mike får se finanskrisens effekt i senere tid, og i The Girlfriend Experience fikk vi se de første skadene på arbeidsmarkedet.

**Dessverre blir Magic Mike litt for opphengt i sin sex-symbolikk og kjærlighetshistorie til å fortelle oss noe spesielt og den mister fort mye kredibilitet som en samfunnsorientert film. Det skyldes også glorifiseringen av stripperyrket. Heldigvis viser han litt forskjellige synspunkt og innfallsvinkler gjennom filmen, noe som delvis redder den. Jeg vil også ha det klart at jeg ikke de-glorifiserer stripperyrket, jeg er bare ganske sikker på at det ikke bare er fryd og gammen.**

Det er også tydelig hvem som står bak regien når vi kommer til dialogen. Dette er klassiske Soderbergh og det kommer spesielt mange assosiasjoner til The Girlfriend Experience. Men Soderbergh-dialog er ikke utelukkende positivt, det er noe klisje og skuespillet i Magic Mike når aldri helt opp til det en må forvente.

Jeg kan være den første til å innrømme at halvnakne menn som Alex Pattyfer og Matt Bomer er moro å se på. En slags &laquo;gulty pleasure&raquo; heter vel det, men for jentene er nok dette drømmefilmen.

<div class="video-shortcode">
</div>