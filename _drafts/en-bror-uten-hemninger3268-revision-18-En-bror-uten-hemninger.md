---
id: 3359
title: En bror uten hemninger
date: 2012-05-09T16:08:21+00:00
author: brennum
layout: revision
guid: http://filmbloggen.net/2012/05/09/3268-revision-18/
permalink: /2012/05/09/3268-revision-18/
---
**Den har utvilsomt sine øyeblikk, men de kommer sjelden og man skulle helst ønske at det komiske ble prioritert framfor det traurige dramaet.**

**<!--more-->Originaltittel:** Our idiot brother

  
**Kategori:** Dramakomedie  
**Regi:** Jesse Peretz  
**Skuespillere:** Paul Rudd, Elisabeth Banks, Zooey Deschanel, Emily Mortimer, Steve Coogan, Adam Scott, Rashida Jones, T.J. Miller.  
**Spilletid:** 1 time og 30 minutter

<a href="http://filmbloggen.net/?attachment_id=3309" rel="attachment wp-att-3309"><img class="alignnone size-large wp-image-3309" src="http://filmbloggen.net/wp-content/uploads//2012/05/Paul-Rudd-My-Idiot-Brother-620x411.jpg" alt="" width="620" height="411" /></a>

Fortellingen om Ned Rochlin begynner med at han klarer å gjøre en hodeløs avgjørelse om å selge marijuana til en politibetjent. Etter et lite opphold i fengsel drar han tilbake til sin kjæreste, men hun har allerede erstattet han med en annen. Gården han bodde på og hunden Willie Nelson blir fratatt ham. Han faller inn i en sørgelig fase og bestemmer seg for å dra hjem til sin kjære mor. Søstrene i familien har erfart at broren deres har en tendens for å ødelegge deres idylliske liv, allikevel slipper de ham inn i deres hjem. Det skulle de ikke gjort.

Kvaliteten på selve historien er forbausende dårlig &#8211; den er utviklet uten ettertanke på rollene de forskjellige spiller. Den skifter fokus på en usedvanlig kronglete måte, den setter rett og slett stemningen i ubalanse.

Hovedaktøren er lett å like, han er uansvarlig og gjør noen ganger fullstendig sprøe handlinger. Paul Rudd takler rollen som idiot veldig godt, han gjør karakteren sympatisk og lojal &#8211; noe som gjør rollen til en særdeles brukbar faktor i denne filmen. De andre skuespillernes kvalitetsmessige fremføring virker tildels masete og usynkronisert med resten av filmens roller.

I og med at denne filmen fokuserer på en særdeles lite gripende familiedrama-historie resulterer det med en middels score. Det er en grunn til at denne filmen kom direkte på dvd i Norge. Den mangler gnist og fremstår som uferdig, dog skuespillerprestasjoner får filmen til å skinne.