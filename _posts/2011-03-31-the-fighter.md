---
id: 1
title: 'Ukas Idrettsfilm #8: The Fighter'
date: 2011-03-31T20:35:49+00:00
author: Hans-Kristian Rangnes
layout: post
guid: //hansifilmblogg.wordpress.com/?p=1
permalink: /2011/03/31/the-fighter/
categories:
  - Drama
tags:
  - Amy Adams
  - Bianca Hunter
  - Christian Bale
  - Dendrie Taylor
  - Erica McDermott
  - Jack McGee
  - Jenna Lamina
  - Mark Wahlberg
  - Melissa Leo
  - Salvatore Santone
---
**En motiverende og sterk historie om bokseren Micky Ward.**

[<img class="alignnone size-medium wp-image-6" src="//filmbloggen.net/wp-content/uploads//2011/03/the-fighter2.jpg?w=300" alt="" width="589" height="390" />](//filmbloggen.net/wp-content/uploads//2011/03/the-fighter2.jpg)

Kategori: Drama
**Spilletid:** 1 time og 55 minutter
**Regissør:** David O. Russell
**Med:** Mark Wahlberg, Christian Bale, Amy Adams, Melissa Leo, Jack McGee, Dendrie Taylor, Jenna Lamina, Bianca Hunter, Salvatore Santone, Erica McDermott.

Navnet på filmen kan alene skremme bort de aller fleste jenter og de fleste tenker nok at dette er den ultimate guttefilmen. Tvert imot. Filmen er basert på den sanne historien om Micky Ward (Mark Wahlberg) og hans bror Dicky Eklund (Christian Bale). Det er en film om familie på godt og vondt, om kjærlighet og om alle utfordringene som kommer med å komme fra gata for å prøve å bli noe.

Mark Wahlberg spiller ikke bare hovedrollen i filmen. Han er også produsent og er mannen som har stått på i 5 år for at filmen skal bli lagd. Han bodde opp 5 minutter unna brødrene og har kjent de siden han var ungdom. Det skinner veldig igjennom i filmen og han spiller fantastisk. Det sier veldig mye om hans dedikasjon til hans roller når han har trent 5 år som bokser med Micky for at det skal være mest mulig realistisk.

Jeg gikk inn i denne filmen med veldig, veldig høye forventingner. Christian Bale er for meg en av de mest undervurderte skuespillerne i Hollywood og han har sliti med å få de rollene som kan utfordre han skikkelig, hvis du ser bort i fra hans roller i Batman-filmene. I denne filmen spiller han den crackavhengige Dicky Eklund. Dicky var en proffesjonell bokser og gjorde det skarpt, før han mistet alt til crack. Bale sin tolkning av rollen kan bare beskrives med et ord: «Strålende!» Dicky blir kastet i fengsel etter et mislykket ran og Micky ser ikke noe annet valg enn å erstatte han som sin trener og starte på nytt. Selv om det er mye positivt å si om filmen så er det skuespillerprestasjonene som virkelig tar den over toppen for min del. Du kan se Bale småtygge på ting selv om han ikke spiser som virkelig selger at han er crackavhengig. Det er de små tingene som skiller en bra skuespiller fra en fabelaktig en.

[<img class="alignnone size-medium wp-image-7" src="//filmbloggen.net/wp-content/uploads//2011/03/the-fighter3.jpg?w=300" alt="" width="594" height="393" />](//filmbloggen.net/wp-content/uploads//2011/03/the-fighter3.jpg)

Selv om mine forventninger var høye så toppet denne filmen det i løpet av de første 5 minuttene. Den får deg til å le, gråte og heie høylytt for denne historien som i mange tilfeller lar deg sitte igjen med gådehud. Jeg har sett mange filmer om boksing opp igjennom årene. Cinderella Man, Raging Bull, alle Rocky filmene og Million Dollar Baby. Denne topper alle. Dialogen, rolletolkningene og kameraarbeidet er alt fantastisk. Man kan ikke gjøre annet enn å applaudere Russell, Wahlberg og Bale. Så ta med deg kjæresten, kompisen eller familien og opplev den inspirerende historien om Micky Ward sin vei til storhet.
